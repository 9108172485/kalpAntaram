<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;Text on संस्कारे विश्वासटिप्पन्यः</title>
    <link>https://vishvAsa.github.io/kalpAntaram/smRti-chandrikA/Text/</link>
    <description>Recent content in &#43;Text on संस्कारे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/kalpAntaram/smRti-chandrikA/Text/index.xml" rel="self" type="application/rss+xml" />
    <item>
      <title>आशौचम्</title>
      <link>https://vishvAsa.github.io/kalpAntaram/smRti-chandrikA/Text/Ashaucham/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/</guid>
      <description>आशौचकाण्ड
प्रसवाशौचनिर्णयः अथाशौचकालादौ कर्तव्यैकोद्दिष्टादिश्राद्धस्य निरूपणार्थम् आशौचप्रकरणम् आरभ्यते । तत्र शङ्खः ।
 दानं प्रतिग्रहो होमः स्वाध्यायः पितृकर्म च ।
  प्रेतपिण्डक्रियावर्जम् आशौचे विनिवर्तयेत् ॥
 सपिण्डादिजनने मरणे वा यद्। अप्रायत्यं दानादिधर्मेष्व् अयोग्यत्वलक्षणं पापविशेषात्मकं वा भवति तद् आशौचशब्देन बोद्धव्यम् । अयम् एवाशौचशब्दार्थ इत्य् उपदिष्टः । अदूरे भट्टाचार्यग्रन्थसंवादे दृढीकरिष्यामः । एवंविधाशौचे वर्तमाने प्रेतोपकारकपिण्डक्रियाव्यतिरिक्तपितृकर्मदानप्रतिग्रहादिकं च न कुर्याद् इत्य् अर्थः । प्रेतपिण्डक्रियावर्जम् इति पर्युदासेन प्रेतोपकारकं श्राद्धम् आशौचे वर्तमाने ऽपि कर्तव्यम् इति दर्शितम् । आशौचस्य वर्तमानता न चिरं काल एवेत्य् आह दक्षः ।</description>
    </item>
    
  </channel>
</rss>
