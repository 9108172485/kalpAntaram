<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;आह्निकम् on संस्कारे विश्वासटिप्पन्यः</title>
    <link>https://vishvAsa.github.io/kalpAntaram/smRti-chandrikA/Text/Ahnikam/</link>
    <description>Recent content in &#43;आह्निकम् on संस्कारे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/kalpAntaram/smRti-chandrikA/Text/Ahnikam/index.xml" rel="self" type="application/rss+xml" />
    <item>
      <title>०१ मूत्रपुरीषोत्सर्जनविधिः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/01_mUtrapurIShotsarjanavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/01_mUtrapurIShotsarjanavidhiH/</guid>
      <description>मूत्रपुरीषोत्सर्जनविधिः
उक्ताः संस्काराः । इदानीम् अवसरप्राप्तम् आह्निकं प्रस्तूयते । तत्र मनुः ।
 ब्राह्मे मुहूर्त उत्थाय धर्मार्थाव् अनुचिन्तयेत् ।
  कायक्लेशांश् च तन्मूलान् वेदतत्त्वार्थम् एव च ॥
 वेदतत्त्वार्थः प्रमात्मा । तथा च कूर्मपुराणे ।
 ब्राह्मे मुहूर्त उत्थाय धर्मार्थाव् अनुचिन्तयेत् ।
  कायक्लेशं तद् उद्भूतं ध्यायीत मनसेश्वरम् ॥
 याज्ञवल्क्यो ऽपि ।
 ब्राह्मे मुहूर्त उत्थाय चिन्तयेद् आत्मनो हितम् ।
  धर्मार्थकामाण् स्वे काले यथाशक्ति न हापयेत् ॥</description>
    </item>
    
    <item>
      <title>०२ शौचविधिः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/02_shauchavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/02_shauchavidhiH/</guid>
      <description>अथ शौचविधिः
तत्र याज्ञवल्क्यः ।
 गृहीतशिश्नश् चोत्थाय मृद्भिर् अभ्युद्धृतैर् जलैः ।
  गन्धलेपकषयकरं शौचं कुर्याद् अतन्द्रितः ॥
 उद्धृतैः कमण्डल्वादिभिः । अतन्द्रितो ऽनलस इत्य् अर्थः । देवलो ऽपि ।
 आ शौचान् नोत्सृजेच् छिश्नं प्रस्रावोच्चारयोर् अपि ।
  गुदं हस्तौ च निर्णिज्य मृदम्भोभ्यां मुहुर् मुहुः ॥ इति ।
 एतच् च जलाशयाद् अन्यत्र कार्यम् । तथा च पैठीनसिः ।
 मूत्रोच्चारे कृते शौचं न स्याद् अन्तर्जलाशये ।</description>
    </item>
    
    <item>
      <title>०३ शारीरमलशौचम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/03_shArIramalashaucham/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/03_shArIramalashaucham/</guid>
      <description>अथ शारीरमलशौचम्
तत्र मनुः ।
 ऊर्ध्वं नाभेत् यानि खानि तानि मेध्यानि सर्वशः ।
  यान्य् अधस्तान्य् अमेध्यानि देहाच् चैव मलाश् च्युताः ॥ इति ।
 खानीन्द्रियछिद्राणि । मला अपि तेनैवोक्ताः ।
 वसा शुक्रम् असृङ् मज्जा मूरविड्घ्राणकर्णविट् ।
  श्लेष्माश्रु दूषिका स्वेदो द्वादशैते नृणां मलाः ॥ इति ।
 वसा कायस्नेहः । असृक् शोणितम् । मज्जा शिरसो मेदः । कर्णविट् कर्णमलम् । अश्रु नेत्रजलम् । एतैर् उपहतस्य शुद्धिम् आह बोधायनः ।</description>
    </item>
    
    <item>
      <title>०४ आचनमन्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/04_Achanaman/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/04_Achanaman/</guid>
      <description>आचमनविधिः अथाचमनविधिः
तत्र वृद्धपराशरः ।
 कृत्वाथ शौचं प्रक्षाल्य पादौ हस्तौ च मृज्जलैः ।
  निबद्धशिखकच्छस् तु द्विज आचामम् आचरेत् ॥
 अत्र विशेषम् आह मार्कण्डेयः।
 सपवित्रेण हस्तेन कुर्याद् आचमनक्रियाम् ।
  नोच्छिष्टं तत् पवित्रं तु भुक्तोच्छिष्टं तु वर्जयेत् ॥ इति ।
 एतद् दक्षिणहस्ताभिप्रायम्, वामे निषेधश्रवणात् । तद् आह हारीतः ।
 वामहस्ते कुशान् कृत्वा समाचामति यो द्विजः ।
  उपसृष्टं भवेत् तेन रुधिरेण मलेन च ॥ इति ।</description>
    </item>
    
    <item>
      <title>०५ दन्तधावनविधिः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/05_dantadhAvanavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/05_dantadhAvanavidhiH/</guid>
      <description>अथ दन्तधावनविधिः
अत्र शातातपः ।
 सुखे पर्युषिते नित्यं भवत्य् अप्रयतो नरः ।
  तस्मात् सर्वप्रयत्नेन भक्षयेद् दन्तधावनम् ॥
 कात्यायनो ऽपि ।
 उत्थाय नेत्रे प्रक्षाल्य शुचिर् भूत्वा समाहितः ।
  परिजप्य च मन्त्रेण भक्षयेद् दन्तधावनम् ॥
 मन्त्रो ऽपि ।
 आयुर् बलं यशो वर्चः प्रजाः पशुवसूनि च ।
  ब्रह्म प्रज्ञां च मेधां च त्वं नो देहि वनस्पते ॥
 अत्र कालनियमम् आह मार्कण्डेयः ।</description>
    </item>
    
    <item>
      <title>०६ कुशमहिमा</title>
      <link>https://vishvAsa.github.io/kalpAntaram/smRti-chandrikA/Text/Ahnikam/06_kushamahimA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/06_kushamahimA/</guid>
      <description>अथ कुशमहिमा
अत्र गोबिलः ।
 कुशमूले स्थितो ब्रह्मा कुशमध्ये तु केशवः ।
  कुशाग्रे शङ्करं विद्यात् सर्वे देवाः समन्ततः ॥
 हारीतो ऽपि ।
 कुशहस्तेन यज् जप्तं दानं चैव कुशैः सह ।
  कुशहस्तस् तु यो भुङ्क्ते तस्य संख्या न विद्यते ॥
 पुराणे ऽपि ।
  **********पगे २८३ मिस्सिन्ग्
कुशोत्पाटनविधिः
तत्र कौशिकः ।
 शुचौ देशे शुचिर् भूत्वा स्थित्वा पूर्वोत्तरामुखः ।
  ॐकारेणैव मन्त्रेण कुशाः स्पृश्या द्विजोत्तमैः ॥</description>
    </item>
    
    <item>
      <title>०७ स्नानप्रशंसा</title>
      <link>https://vishvAsa.github.io/kalpAntaram/smRti-chandrikA/Text/Ahnikam/07_snAnaprashaMsA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/07_snAnaprashaMsA/</guid>
      <description>अथ स्नानप्रशंसा
अत्र योगयाज्ञवल्क्यः ।
 अगम्यागमनात् स्तेयात् पापेभ्यश् च प्रतिग्रहात् ।
  रहस्याचरितात् पापान् मुच्यते स्नानम् आचरन् ॥
  मनःप्रसादजननं रूपसौभाग्यवर्धनम् ।
  शोकदुःस्वप्नहं स्नानं मोक्षदं ज्ञानदं तथा ॥
  स्नानमूलाः क्रियाः सर्वाः श्रुतिस्मृत्युदिता नृणाम् ।
  तस्मात् स्नानं निषेवेत श्रीपुष्ट्यारोग्यवर्धनम् ॥
  याम्यं हि यातनादुःखं नित्यस्नायी न पश्यति ।
  नित्यस्नानेन पूयन्ते ये ऽपि पापकृतो जनाः ॥
  गुणा दश स्नानपरस्य साधोः रूपं च तेजश् च बलं शौचम् ।</description>
    </item>
    
    <item>
      <title>०८ स्नानभेदाः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/08_snAnabhedAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/08_snAnabhedAH/</guid>
      <description>अथ स्नानभेदाः
तत्र शङ्खः ।
 स्नानं तु द्विविधं प्रोक्तं गौणमुख्यप्रभेदतः ।
  तयोस् तु वारुणं मुख्यं तत् पुनः षड्विधं भवेत् ॥
  नित्यं नैमित्तिकं काम्यं क्रियाङ्गं मलकर्षणम् ।
  क्रियास्नानं तथा षष्ठं प्रोढा स्नानं प्रकीर्तितम् ॥ इति ।
 एतेषां लक्षणम् आह स एव ।
 अस्नातस् तु पुमान् नार्हो जप्याग्निहवनादिxउ ।
  प्रातःस्नानं तदर्थं तु नित्यस्नानं प्रकीर्तितं ॥
  चण्डालशवधूमादि स्पृष्ट्वास्नातां रजस्वलाम् ।</description>
    </item>
    
    <item>
      <title>०९ वासोविषयः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/09_vAsoviShayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/09_vAsoviShayaH/</guid>
      <description>अथान्यान्य् अपि कानिचिद् वासोविषयाणि वचनानि लिख्यन्ते
तत्र भृगुः ।
 ब्राह्मणस्य सितं वस्त्रं नृपते रक्तम् उल्बणम् ।
  पीतं वैश्यस्य सूद्रस्य नीलं मलवद् इष्यते ॥ इति ।
 उल्बणं निबिडम् । रक्तं धातुरक्तम्, &amp;ldquo;न वेष्टितसिराः कृष्णकाषायवासा वा देवपितृकार्याणि कुर्यात्&amp;rdquo; इत्य् उशनसा काषायरञ्जितस्य निषेधस्मरणात्,
 अहतं धातुरक्तं च तत् पवित्रम् इति स्थितिः ।
 इति तस्यानुग्रहस्मरणात् । अनेनैवाभिप्रायेण गौतमो ऽपि - &amp;ldquo;न रक्तम् उल्बणम् अन्यधृतं वासो बिभृयात्&amp;rdquo; इति । अहतस्य लक्षणम् आह पुलस्त्यः ।</description>
    </item>
    
    <item>
      <title>१० ऊर्ध्वपुण्ड्रविधिः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/10_UrdhvapuNDravidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/10_UrdhvapuNDravidhiH/</guid>
      <description>अथ ऊर्ध्वपुण्ड्रविधिः
अत्र ब्रह्माण्डपुराणे ब्रह्माणं भगवान् आह ।
 ऊर्ध्वपुण्ड्रप्रमाणानि द्रव्याण्य् अङ्गुलिभेदतः ।
  वर्णानि मन्त्रभेदांश् च प्रवक्ष्यामि फलानि च ॥
  पर्वताग्रे नदीतीरे मम क्षेत्रे विशेषतः ।
  सिन्धुतीरे च वल्मीके तुलसीमूलम् आश्रिते ॥
  मृद एतास् तु संग्राह्या वर्जयेद् अन्यमृत्तिङाः ।
  श्यामं शान्तिकरं प्रोक्तं रक्तं वश्युकरं भवेत् ॥
  श्रीकरं पीतम् इत्य् आहुः वैष्णवं श्वेतम् उच्यते ।
  अङ्गुष्ठः पुष्टिदः प्रोक्तो मध्यम् आयुष्करं भवेत् ॥</description>
    </item>
    
    <item>
      <title>११ नैमित्तिकस्नानम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/11_naimittikasnAnam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/11_naimittikasnAnam/</guid>
      <description>अथ नैमित्तिकस्नानम्
तत्र मनुः ।
 दिवाकीर्तिम् उदक्यां च पतितं सूतिकां तथा ।
  शवं तत्स्पृष्टिनं चैव स्पृष्ट्वा स्नानेन शुद्ध्यति ॥
 दिवाकीर्तिश् चण्डालः । उदक्या रजस्वला । स्नानेन सचेलेनेति शेषः,
 शवस्पृष्टिम् अथोदक्यां सूतिकां पतितं तथा ।
  स्पृष्ट्वा स्नानेन शुद्धः स्यात् सचेलेन न संशयः ॥
 इत्य् अङ्गिरःस्मरणात् । तत्र तच्छब्देन दिवाकीर्त्यादिसवपर्यन्तानां ग्रहणं न शवमात्रस्य, तेषाम् अप्य् अशुचित्वेन शवतुल्यत्वाद् एकवाक्योपादानाच् च । न चात्रानन्तर्याच् छव एव तत्स्पृष्टिन्याय इति शङ्कनीयम्, अत आह गौतमः - &amp;ldquo;पतितचण्डालसूतिकोदक्याशवस्पृष्टितत्स्पृष्ट्यपस्पर्शने सचेलोदकोपस्पर्शनाच् छुद्ध्येत्&amp;rdquo; इति । अनेन पतितादिस्पृष्टिनम् आरभ्य तृतीयस्यापि सचेलं स्नानम् इत्य् उक्तं भवति । न चात्रापि पतिताद्युदक्यान्तानां शवस्पृष्टिना संबन्ध इति तत्रैव तत्स्पृष्टिन्याय इति शङ्कनीयम्, चण्डालादिष्व् अपि स्मृत्यन्तरे तत्स्पृष्टिन्यायाभिधानात् - &amp;ldquo;शवचण्डालपतितसूतिकोद्क्यातत्स्पृष्टिस्पर्शने स्नानम्&amp;rdquo; इति । संग्रहकारो ऽपि ।</description>
    </item>
    
    <item>
      <title>१२ काम्यस्नानानि</title>
      <link>https://vishvAsa.github.io/kalpAntaram/smRti-chandrikA/Text/Ahnikam/12_kAmyasnAnAni/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/12_kAmyasnAnAni/</guid>
      <description>अथ काम्यस्नानानि
तत्र पुलस्त्यः ।
 पुष्ये च जन्मनक्षत्रे व्यतीपाते च वैधृतौ ।
  अमायां च नदीस्नानं पुनात्य् आसप्तमं कुलम् ॥
  रव्यङ्गारशनेर् वारे स्नानं कुर्वन्ति ये द्विजाः ।
  व्याधिभिस् ते न पीड्यन्ते मृगैः केसरिणो यथा ॥
  चैत्रकृष्णचतुर्दश्यां यः स्नायाच् छिवसंनिधौ ।
  न प्रेतत्वम् अवाप्नोति गङ्गायां च विशेषतः ॥
 भविष्यत्पुराणे ।
 शिवलिङ्गसमीपे तु यत् तोयं पुरतः स्थितम् ।
  शिवगङ्गेति तज्ज्ञेयं तत्र स्नात्वा दिवं व्रजेत् ॥</description>
    </item>
    
    <item>
      <title>१३ माघस्नानविधिः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/13_mAghasnAnavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/13_mAghasnAnavidhiH/</guid>
      <description>अथ माघस्नानविधिः
तत्र नारदीयपुराणम् ।
 संप्राप्ते माघमासे तु तपस्विजनवल्लभे ।
  क्रोशन्ति सर्ववारीणि समुद्गच्छति भास्करे ॥
  पुनीमः सर्वपापानि त्रिविधानि न संशयः ।
  ब्रह्मघ्नेनापि यानि स्युस् तीव्रकर्मकृतानि च ॥
  देवैस् तेजः परिक्षिप्तं माघमासे जलेषु वै ।
  अतः पवित्रं हि जलमशेषाघौघनाशनम् ॥
  नड्वलेषु तु न स्नायात् कौप्ये भाण्डे स्थिते जले ।
  न सुखाल् लभ्यते पुण्यं पुण्यं कृच्छ्रेण लभ्यते ॥</description>
    </item>
    
    <item>
      <title>१४ मलापकर्षणस्नान-विषयः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/14_malApakarShaNasnAna-viShayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/14_malApakarShaNasnAna-viShayaH/</guid>
      <description>अथ मलापकर्षणस्नान-विषयाणि कानिचिद् वचनानि लिख्यन्ते
अत्र वृद्धमनुः ।
 पक्षादौ च तवौ षष्ठ्यां रिक्तायां च तथा तिथौ ।
  तैलेनाभ्यज्यमानस् तु धनायुर्भ्यां विहीयते ॥
 हारितो ऽपि ।
 पञ्चमीं दशमीं चैव पौर्णमासीं त्रयोदशीम् ।
  एकादशीं तृतीयां च यस् तैलम् उपसेवते ॥
  अभ्यङ्गस्पर्शनाद् वापि भक्षणाच् च तथैव च ।
  उच्छीर्णा तस्य वृद्धिः स्याद् धनापत्यबलायुषाम् ॥
 बोधायनो ऽपि ।
 अष्टम्यां च चतुर्दश्यां दशम्यां च विशेषतः ।</description>
    </item>
    
    <item>
      <title>१५ स्नाने तिथिप्रयुक्तनिषेधाः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/15_snAne_tithiprayuktaniShedhAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/15_snAne_tithiprayuktaniShedhAH/</guid>
      <description>अथान्ये ऽपि तिथिप्रयुक्तनिषेधाः प्रदर्श्यन्ते
तत्र क्रतुः ।
 षष्ठीं च सप्तमीं चैव नवमीं च त्रयोदशीम् ।
  संक्रान्तौ रविवारे च स्नानम् आमलकैस् त्यजेत् ॥
 योगयाज्ञवल्क्यो ऽपि ।
 धात्रीफलैर् अमावास्या सप्तमीनवमीषु च ।
  न स्नायात् तत्र हीयन्ते तेज आयुर् धनं सुताः ॥
 धात्री आमलकी । मार्कण्डेयो ऽपि ।
 सप्तम्यां न स्पृशेत् तैलं नीलवस्त्रं न धारयेत् ।
  न चाप्य् आमलकैः स्नायान् न कुर्यात् कलहं नरः ॥</description>
    </item>
    
    <item>
      <title>१६ क्रियास्नानम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/16_kriyAsnAnam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/16_kriyAsnAnam/</guid>
      <description>अथ क्रियास्नानम्
तत्र शङ्खः ।
 क्रियास्नानं प्रवक्ष्यामि यथावद् विधिपूर्वकम् ।
  मृद्भिर् अद्भिश् च कर्तव्यं शौचम् आदौ यथाविधि ॥
  जले निमग्नस् तून्मज्ज्य उपस्पृश्य यथाविधि ।
  तीर्थस्यावाहनं कुर्यात् तत् प्रवक्ष्याम्य् अतः परम् ॥
  प्रपद्ये वरुणं देवम् अम्भसां पतिम् ऊर्जितम् ।
  याचितं देहि मे तीर्थं सर्वपापापनुत्तये ॥
  तीर्थम् आवाहयिष्यामि सर्वपापनिषूदनम् ।
  सांनिध्यम् अस्मिन् स्वे तोये स्थीयतां मदनुग्रहात् ॥</description>
    </item>
    
    <item>
      <title>१७ स्नानार्हजलानि</title>
      <link>https://vishvAsa.github.io/kalpAntaram/smRti-chandrikA/Text/Ahnikam/17_snAnArhajalAni/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/17_snAnArhajalAni/</guid>
      <description>अथ स्नानार्हजलानि
  तत्र मनुः ।
 नदीषु देवखातेषु तटाकेषु सरःसु च ।
  स्नानं समाचरेन् नित्यं गर्तप्रस्रवणेषु च ॥
 देवखातं देवनिर्मितम्, न तु स्थावरकृत्त्रिमं जलम् । गर्तस् तु कात्यायनेन प्रदर्शितः ।
 धनुःसहस्राण्य् अष्टौ तु गतिर् यासां न विद्यते ।
  न ता नदीशब्दवहा गर्तास् ताः परिकीर्तिताः ॥
 अनेनार्थान् नदीलक्षणम् अप्य् उक्तं भवति । पर्वतादेः स्तोकजलप्रवाहः प्रस्रवणम् । विष्णुपुराणे ऽपि ।
 नदीनदतटाकेषु देवखातजलेषु च ।</description>
    </item>
    
    <item>
      <title>१८ नदीरजोदोषनिर्णयः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/18_nadIrajodoShanirNayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/18_nadIrajodoShanirNayaH/</guid>
      <description>अथ नदीरजोदोषनिर्णयः
अत्र योगयाज्ञवल्क्यः ।
 यावन् नोदेति भगवान् दक्षिणाशाविभूषणः (?) ।
  तावद् रेतोवहा नद्यो वर्जयित्वा तु जाह्नवीम् ॥
 यावन् नोदेत्य् अगस्त्यस् तावन् नद्यो रेतोवहा रजस्वला इत्य् अर्थः । उदयो ऽपि तस्योदीच्यदेशे शरद्य् एव ज्योतिःशास्त्रे दर्शितः । एवं च वर्षाकाले रजस्वला इत्य् उक्तं भवति । अत एव कात्यायनः ।
 संप्राप्ते श्रावणे मासे सर्वा नद्यो रजस्वलाः ।
  तासु स्नानं न कुर्वीत वर्जयित्वा तु जाह्नवीम् ॥ इति ।</description>
    </item>
    
    <item>
      <title>१९ तीर्थस्नानमन्त्राः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/19_tIrthasnAnamantrAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/19_tIrthasnAnamantrAH/</guid>
      <description>अथ प्रसङ्गात् तीर्थस्नानमन्त्राः प्रदर्श्यन्ते
 विष्णुपादाब्जसंभूते गङ्गे त्रिपथगामिनि ।
  धर्मप्रदेतिविख्याते पापं मे हर जाह्नवि ॥
  श्रद्धया धर्मसंपन्ने श्रीमातर् देवि जाह्नवि ।
  अमृतेनाम्बुना देवि भागीरथि पुनीहि माम् ॥
 इति गङ्गास्नानमन्त्रः ।
 करतोये सदानीरे सरिच्छ्रेष्टेतिविश्रुते ।
  आप्लावयसि पौत्राणां पापं हर करोद्भवे ॥
 इति करतोयास्नानमन्त्रः ।
 गाधिराजसुते देवि विश्वामित्रमुनेः सुते ।
  ऋचीकभार्ये सत्यार्ये पापं मे हर कौशिकि ॥
 इति कौशिकीस्नानमन्त्रः ।</description>
    </item>
    
    <item>
      <title>२० गौणस्नानानि</title>
      <link>https://vishvAsa.github.io/kalpAntaram/smRti-chandrikA/Text/Ahnikam/20_gauNasnAnAni/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/20_gauNasnAnAni/</guid>
      <description>अथ गौणस्नानानि
तत्र गर्गः ।
 दिव्यं वायव्यम् आग्नेयं ब्राह्मं सारस्वतं तथा ।
  मानसं चेति विज्ञेयं गौणस्नानं तु षड्विधम् ॥
 योगयाज्ञवल्क्यो ऽपि ।
 मान्त्रं भौमं तथाग्नेयं वायव्यं दिव्यम् एव च ।
  वारुणं मानसं चैव सप्त सानान्य् अनुक्रमात् ॥ इति ।
 एतेषां लक्षणम् आह स एव ।
 आपो हिष्ठादिभिर् मान्त्रं मृदालम्भश् च पार्थिवम् ।
  आग्नेयं भस्मना स्नानं वायव्यं गोरजः स्मृतम् ॥</description>
    </item>
    
    <item>
      <title>२१ सन्ध्याप्रशंसा</title>
      <link>https://vishvAsa.github.io/kalpAntaram/smRti-chandrikA/Text/Ahnikam/21_sandhyAprashaMsA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/21_sandhyAprashaMsA/</guid>
      <description>अथ सन्ध्याप्रशंसा
तत्र योगयाज्ञवल्क्यः ।
 अत ऊर्ध्वं प्रवक्ष्यामि संध्योपासननिर्णयम् ।
  अहोरात्रकृतैः पापैर् याम् उपास्य प्रमुच्यते ॥
  सर्वावस्थो ऽपि यो विप्रः संध्योपासनतत्परः ।
  ब्राह्मण्याच् च न हीयेत अन्यजन्मगतो ऽपि सः ॥
  यावन्तो ऽस्यां पृथिव्यां तु विकर्मस्था द्विजातयः ।
  तेषां हि पावनार्थाय सृष्टा संध्या स्वयंभुवा ॥
  त्रिंशत्कोट्यस् तु विख्याता मन्देहा नाम राक्षसाः ।
  प्रद्रवन्ति सहस्रांशुम् उद्यन्तं दिने दिने ॥</description>
    </item>
    
    <item>
      <title>२२ संध्याशब्दार्थनिर्णयः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/22_saMdhyAshabdArthanirNayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/22_saMdhyAshabdArthanirNayaH/</guid>
      <description>अथ संध्याशब्दार्थनिर्णयः
तत्र दक्षः ।
 अहोरात्रस्य यः संधिः सूर्यनक्षत्रवर्जितः ।
  सा तु संध्या समाख्याता मुनिभिस् तत्त्वदर्शिभिः ॥ इति ।
 सा संध्या उपास्येति शेषः । अत एव योगयाज्ञवल्क्यः ।
 संधौ संध्याम् उपासीत नास्तगे नोद्गते रवौ ।
 छन्दोगश्रुतिर् अपि - &amp;ldquo;ब्रह्मवादिनो वदन्ति - कस्माद् ब्राह्मणो ऽहोरात्रसंयोगे संध्याम् उपास्ते । कस्माद् ब्राह्मणः सायम् आसीनः संध्याम् उपास्ते । कस्मात् प्रातस् तिष्ठन् । का च संध्या । कश् च संध्याकालः । किं च संध्यायाः संध्यात्वम् । दैवाश् चासुराश् चास्पर्धन्त । ते असुरा आदित्यम् अभिद्रवन् । स आदित्यो ऽबिभेत् । तस्य हृदयं कूर्मरूपेणातिष्ठत् स प्रजापतिम् उपाधावत् तस्य प्रजापतिर् एतद् भेषजम् अपश्यत् । ऋतं च सत्यं च ब्रह्म च्ॐकारं च त्रिपदां गायत्रीं ब्रह्मणो मुखम् अपश्यत् । तस्माद् ब्रह्मणो ऽहोरात्रसंयोगे संध्याम् उपास्ते । सज्योतिष्य् आ ज्योतिषो दर्शनात् सो ऽस्य संध्याकालः । सा संध्या । तत् संध्यायाः संध्यत्वम् । यत् सायम् आसीनः संध्याम् उपास्ते तया वीरस्थानं जयति । यत् प्रातस् तिष्ठन् तया स्वर्गलोकं जयति । अथ यद् अपः प्रयुङ्क्ते ता विप्रुषो वज्रीभूत्वा असुरान् अपाघ्नन्ति&amp;rdquo; इति । अनेनापि या उपास्या सा संध्या इत्य् उक्तं भवति । &amp;ldquo;सज्योतिषि&amp;rdquo; ससूर्ये काले प्रारभ्य &amp;ldquo;आ ज्योतिषो दर्शनात्&amp;rdquo; आ नक्षत्रदर्शनात् उपासीतेत्य् अर्थः । तथा च नारसिंहपुराणम् ।</description>
    </item>
    
    <item>
      <title>२३ प्रातःसन्ध्या</title>
      <link>https://vishvAsa.github.io/kalpAntaram/smRti-chandrikA/Text/Ahnikam/23_prAtaHsandhyA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/23_prAtaHsandhyA/</guid>
      <description>अथ प्रातःसन्ध्या
तत्र दक्षः ।
 ब्राह्मे मुहूर्त उत्थाय कृतशौचविधिर् द्विजः ।
  प्रातःसंध्याम् उपासीत दन्तधावनपूर्वकम् ॥ इति ।
 शौचग्रहणं स्नानस्यापि प्रदर्शनार्थम्, अन्यथा संध्याद्यनधिकारात् । तद् आह स एव ।
 अस्नात्वा नाचरेत् कर्म जपहोमादि किंचन ।
  लालास्वेदसमाकीर्णः शयनाद् उत्थितः पुमान् ॥
 कूर्मपुराणे ऽपि ।
 न च स्नानं विना पुंसां प्राशस्त्यं कर्मसु स्मृतम् ।
  होमे जप्ये विशेषेण तस्मात् स्नानं स्माचरेत् ॥ इति ।</description>
    </item>
    
    <item>
      <title>२४ संध्याप्रयोगः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/24_saMdhyAprayogaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/24_saMdhyAprayogaH/</guid>
      <description>अत्रायं संध्याप्रयोगः
कृतस्नानस् त्व् आचान्तो यथाविधि प्राणान् आयम्य प्रातःसंध्याम् उपासिष्ये इति संकल्प्य &amp;ldquo;आपो हिष्ठा मयोभुवः&amp;rdquo; इति तृचेत मार्जयेत् । तद् उक्तं याज्ञवल्क्येन ।
 प्राणान् आयम्य संप्रोक्ष्य तृचेनाब्दैवतेन तु । इति ।
 अत्र व्यासः ।
 सिन्धुद्वीप ऋषिः छन्दो गायत्र्य् आपो हि देवताः ।
  मार्जने विनियोगश् च अब्दैवत्ये प्रकीर्तितः ॥
 आवश्यकं चैतद् आर्षादिज्ञानम् अन्यथा दोषश्रवणात् । तद् आह स एव ।
 अविदित्वा मुनिं छन्दो दैवतं योगम् एव च ।</description>
    </item>
    
    <item>
      <title>२५ प्राणायाममहिमा</title>
      <link>https://vishvAsa.github.io/kalpAntaram/smRti-chandrikA/Text/Ahnikam/25_prANAyAmamahimA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/25_prANAyAmamahimA/</guid>
      <description>अथ प्राणायाममहिमा
तत्र मनुः ।
 प्राणायामा ब्राह्मणस्य त्रयो ऽपि विधिवत् कृताः ।
  व्याहृतिप्रणवैर् युक्ता विज्ञेयं परमं तपः ॥
  दह्यन्ते ध्मायमानानां धातूनां हि यथा मलाः ।
  तथेन्द्रियाणां दह्यन्ते दोषाः प्राणस्य निग्रहात् ॥
  सव्याहृतिप्रणवकाः प्राणायामास् तु षोडस ।
  अपि भ्रूणहनं मासात् पुनन्त्य् अहर् अहः कृताः ॥
 यमो ऽपि ।
 दशप्रणवसंयुक्तैः प्राणायामैश् चतुर्दशैः ।
  मुच्यते ब्रह्महत्यायाः किं पुनः शेषपातकैः ॥</description>
    </item>
    
    <item>
      <title>२६ प्राणायामविधिः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/26_prANAyAmavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/26_prANAyAmavidhiH/</guid>
      <description>अथ प्राणायामविधिः
तत्र योगयाज्ञवल्क्यः।
 एवं संमर्जनं कृत्वा बाह्यशुद्ध्यर्थकारकम् ।
  अथाभ्यन्तर्शुद्ध्यर्थं प्राणायामं समाचरेत् ॥
 संवर्तो ऽपि ।
 प्राणायामैस् त्रिभिः पूतो गायत्रीं तु ततो जपेत् । इति ।
 प्राणस्य वायोर् आयामो निरोधः प्राणायामः । स किंलक्षण इत्य् अपेक्षिते मनुर् आह ।
 सव्याहृतिं सप्रणवां गायत्रीं शिरसा सह ।
  त्रिः पठेद् आयतप्राणः प्राणायामः स उच्यते ॥ इति ।
 व्याहृतयो भूराद्याः सप्त सत्यान्ताः,
 सप्त व्याहृतयः प्रोक्ताः प्राणायामे तु नित्यशः ।</description>
    </item>
    
    <item>
      <title>२७ गायत्रीमहिमा</title>
      <link>https://vishvAsa.github.io/kalpAntaram/smRti-chandrikA/Text/Ahnikam/27_gAyatrImahimA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/27_gAyatrImahimA/</guid>
      <description>अथ गायत्रीमहिमा
तत्र यमः ।
 गायत्रीं चैव वेदांश् च तुलयायोलयत् प्रभुः ।
  एकतश् चतुरो वेदान् साङ्गांश् च सपदक्रमान् ।
  एकतश् चैव गायत्रीं तुल्यरूपा तु सा स्मृता ॥
 मनुर् अपि ।
 अकारं चाप्य् उकारं च मकारं च प्रजापतिः ।
  वेदत्रयान् निरदुहद् भूर् भुवः स्वर् इतीति च ॥
  त्रिभ्य एव तु वेदेभ्यः पादं पादम् अदूदुहत् ।
  तद् इत्य् ऋचो ऽस्याः सावित्र्याः परमेष्ठी प्रजापतिः ॥</description>
    </item>
    
    <item>
      <title>२८ गायत्र्या आर्षादिकम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/28_gAyatryA_ArShAdikam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/28_gAyatryA_ArShAdikam/</guid>
      <description>अथास्या आर्षादिकम् उच्यते
तत्र ब्रह्मा ।
 छन्दो गायत्री गायत्र्याः सविता देवता स्मृता ।
  शुक्लो वर्णो मुखं चाग्निर् विश्वामित्र ऋषिस् तथा ॥
  त्रयी शिरः शिखा रुद्रो विष्णुर् हृदयम् एव च ।
  उपासने विनियोगः साङ्ख्यायनसगोत्रता ॥
  त्रैलोक्यं चरणं ज्ञेयं पृथिवी कुक्षिर् एव च ।
  एवंध्यत्वा तु गायत्रीं जपेद् द्वादशलक्षणाम् ॥ इति ।
 गायत्रीकल्पे तु प्रतिपादम् अस्या आर्षादिकम् उक्तम् - &amp;ldquo;तत् सवितुः इत्य् अस्य गायत्री छन्दः; विश्वामित्र ऋषिः; ब्रह्मा देवता । भर्गो देवस्य इत्य् अस्य गायत्री छन्दः; विश्वामित्र ऋषिः; विष्णुर् देवता । धियो यो नः इत्य् अस्य गायत्री छन्दः; विश्वामित्र ऋषिः; रुद्रो देवता । अक्षराणां तु सर्वेषां प्रजापतिः ऋषिः; गायत्री छन्दः; विनियोगो ऽङ्गन्यासे; देवतास् तु ब्रह्मोक्ता वेदितव्याः -</description>
    </item>
    
    <item>
      <title>२९ न्यासविधिः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/29_nyAsavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/29_nyAsavidhiH/</guid>
      <description>अथ न्यासविधिः
तत्रादाव् अस्त्रमन्त्रेण करशुद्धिः । ततो गायत्र्या व्यापकं कृत्वा करन्यासपूर्वकम् अङ्गन्यासं कुर्यात्, तस्य सर्वमन्त्रसाधारणत्वात् । तत्राङ्गन्यासो व्यासेन दर्शितः ।
 हृदि तत्सवितुर् न्यस्य न्यस्येत् कण्ठे वरेणियम् ।
  भर्गो देवस्येति खण्डं शिखायां च ततो न्यसेत् ॥
  धीमहीति न्यसेद् वक्त्रे धियो यो नश् च नेत्रयोः ।
  प्रचोदयाद् इति पदम् अस्त्रार्थे विनियोजयेत् ॥
  अनामिकाद्वये धीमान् न्यसेत् तत्पदम् अग्रतः ।
  कनिष्ठिकाद्वये भर्गः पाण्योर् मध्ये धियःपदम् ॥</description>
    </item>
    
    <item>
      <title>३० मुद्राः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/30_mudrAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/30_mudrAH/</guid>
      <description>अथ मुद्राः । ता अपि तेनैव दर्शिताः ।
 अथातो दर्शयेन् मुद्रांस् समुखं संपुटं तथा ।
  ततो विततविस्तीर्णे द्विमुखत्रिमुखे तथा ॥
  चतुर्मुखं पञ्चमुखं षण्मुखाधोमुखे तथा ।
  व्यापकाञ्जलिकाख्यं च शकटं तदनन्तरम् ॥
  यमपाशं च ग्रथितं ततः स्यात् सन्मुखोन्मुखम् ।
  विलम्बो मुष्टिको मीनस् ततः कूर्मवराहकौ ॥
  सिंहाक्रान्तं महाक्रान्तं ततो मुद्गरपल्लवौ ॥
 एतासां लक्षणम् आह स एव ।
 संमुखं संहतौ हस्तौ उत्तानौ कुञ्चिताङ्गुली ।</description>
    </item>
    
    <item>
      <title>३१ गायत्रीकवचम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/31_gAyatrIkavacham/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/31_gAyatrIkavacham/</guid>
      <description>अथ गायत्रीकवचम्
 ओम् इति हृदये भूर् इति मुखे भुव इति शिरसि सुवर् इति सर्वाङ्गे; ततो यथाविधि गायत्रीम् अभ्यसेत्
 एवं कुर्वतः फलम् आह व्यासः ।
 विन्यस्यैव जपेद् यस् तु गायत्रीं वेदमातरम् ।
  ब्रह्मलोकम् अवाप्नोति व्यसस्य वचनं यथा ॥
  स्वरूपं यः पुनस् तस्या ज्ञात्वोपास्ते यथाविधि ।
  गृह्णन् दोषैर् न लिप्येत रत्नपूर्णां वसुन्धराम् ॥
  यथाकथंचिज् जप्ता सा देवी परमपावनी ।
  सर्वकामप्रदा प्रोक्ता किं पुनर् विधिना नृप ॥ इति ।</description>
    </item>
    
    <item>
      <title>३२ गयत्रीजपविधिः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/32_gayatrIjapavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/32_gayatrIjapavidhiH/</guid>
      <description>अथ गयत्रीजपविधिः
तत्र मनुः ।
 आचम्य प्रयतो नित्यम् उभे संध्या समाहितः ।
  शुचौ देशे जपञ् जप्यम् उपासीत यथाविधि ॥
 यथाशास्त्रम् इत्य् अर्थः । तत् कथम् इत्य् अपेक्षिते शङ्ख आह - &amp;ldquo;कुशब्रुस्यां समासीनः कुशोत्तरायां वा कुशपवित्रपाणिर् उदङ्मुखः सूर्याभिमुखो वाक्षमालाम् आदाय देवतां ध्यायन् जपं कुर्यात्&amp;rdquo; इति । ब्रुसी आसनम् । कुशोत्तरा कुसच्छदा । देवता चात्र गायत्रीप्रतिपाद्या, &amp;ldquo;मौनं मन्त्रार्थचिन्तनम्&amp;rdquo; इति बृहस्पतिस्मरणात् । तस्याश् चायम् अर्थः । देवस्य द्योतमानस्य सवितुर् आदित्यस्य संबन्धिभूतं तत् ब्रह्म भर्गस् तेजोरूपं वरेण्यं धीमहि ध्यायेमहीति संबन्धः, तच्छब्दस्य ब्रह्मवाचकत्वात् । तद् उक्तं भगवद्गीताउ ।</description>
    </item>
    
    <item>
      <title>३३ गायत्रीजपविषयाः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/33_gAyatrIjapaviShayAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/33_gAyatrIjapaviShayAH/</guid>
      <description>गायत्रीजपविषयाः
अथान्यान्य् अपि गायत्रीजपविषयाण्य् एव कानिचिद् वचनानि लिख्यन्ते । तत्र मनुः ।
 सहस्रकृत्वस् त्व् अभ्यस्य बहिर् एतत् त्रिकं द्विजः ।
  महतो ऽप्य् एनसो मासात् त्वचेवाहिर् विमुच्यते ॥
 प्रणवो व्याहृतयः सावित्री चेति त्रिकम् । संवर्तो ऽपि ।
 ब्रह्मचारी मिताहारः सर्वभूतानुकम्पनः ।
  गायत्रीलक्षजापेन सर्वपापैः प्रमुच्यते ॥
  अयाज्ययाजनं कृत्वा भुक्त्वा चान्नं विगर्हितम् ।
  गायत्र्य् अष्टसहस्रं तु जपं कृत्वा विशुद्ध्यति ॥
  ऐहितामुष्मिकं पापं सर्वं निरवशेषतः ।</description>
    </item>
    
    <item>
      <title>३४ जपमाला</title>
      <link>https://vishvAsa.github.io/kalpAntaram/smRti-chandrikA/Text/Ahnikam/34_japamAlA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/34_japamAlA/</guid>
      <description>**अथ जपमाला **
तत्र योगयाज्ञवल्क्यः ।
 स्फोटिकेन्द्राक्षरुद्राक्षैः पुत्रजीवसमुद्भवैः ।
  अक्षमाला तु कर्तव्या उत्तमा ह्य् उत्तरोत्तरा ॥
 पुराणे ऽपि ।
 अक्षसूत्रं तु कर्तव्यं मुक्तामणिमयं शुभम् ।
  सौवर्णं राजतं ताम्रं स्फोटिकं वाथ कारयेत् ॥
 हारीतो ऽपि ।
 शङ्खरूप्यमयी माला काञ्चनी निम्बजैः फलैः ।
  पद्माक्षकैस् च रुद्राक्षैर् विर्द्रुमैर् (?) मणिमौक्तिकैः ॥
  रजतेन्द्राक्षकैर् माला तथैवाङ्गुलिपर्वभिः ।
  पुत्रजीविमयी माला शस्ता वै जपकर्मणि ॥</description>
    </item>
    
    <item>
      <title>३५ अभ्युक्षणाहरणम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/35_abhyuxaNAharaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/35_abhyuxaNAharaNam/</guid>
      <description>अथाभ्युक्षणाहरणम्
तत्र शाट्यायनिः ।
 ततः सूर्यम् उपस्थाय सम्यग् आचम्य च स्वयम् ।
  अभ्युक्षणं समादाय संयतात्मा गृहं व्रजेत् ॥ इति ।
 आचम्य द्विर् इति शेषः । तया च वृद्धशातातपः ।
 ततः सम्यग् द्विर् आचम्य अभ्युक्षणम् अथाहरेत् ।
  न विनाभ्युक्षणं जातु विधिज्ञः किंचिद् आचरेत् ॥
 आहरणे विशेषम् आह शाट्यायनिः ।
 सोपानत्कः सदर्भश् च पात्रस्थं सदशोत्तरः ॥ इति ।
 अभ्युक्षण्म् आहरेद् इति शेषः । सदश्म् उत्तरीयं यस्यासौ सदशोत्तरः । प्रचेता अपि ।</description>
    </item>
    
    <item>
      <title>३६ अग्निहोत्रमहिमा</title>
      <link>https://vishvAsa.github.io/kalpAntaram/smRti-chandrikA/Text/Ahnikam/36_agnihotramahimA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/36_agnihotramahimA/</guid>
      <description>अथाग्निहोत्रमहिमा
तत्र प्रजापतिः ।
 अग्निहोत्रफला वेदाः सषडङ्गपदक्रमाः ।
  अग्निहोत्रसमो धर्मो न भूतो न भविष्यति ॥
 हारीतो ऽपि ।
 नाग्निहोत्रात् परो धर्मो नाग्निहोत्रात् परं तपः ।
  नाग्निहोत्रात् परं श्रेयो नाग्निहोत्रात् परं यसः ॥
  नाग्निहोत्रात् परा सिद्धिर् नाग्निहोत्रात् परा गतिः ।
  नाग्निहोत्रात् परं स्नानं नाग्निहोत्रात् परं व्रतम् ॥
  निर्द्वन्द्वा निर्मनस्का वा यम् उपायन् मनीषिणः ।
  सो ऽयं सूक्ष्मो ऽग्नोहोत्रेषु गूढो ऽग्निर् इव दारुषु ॥</description>
    </item>
    
    <item>
      <title>३७ अग्निहोत्रादि-कर्माणि</title>
      <link>https://vishvAsa.github.io/kalpAntaram/smRti-chandrikA/Text/Ahnikam/37_agnihotrAdi-karmANi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/37_agnihotrAdi-karmANi/</guid>
      <description>अथ कर्माणि
तत्र मनुः ।
 वेदोदितं स्वकं कर्म नित्यं कुर्याद् अतन्द्रितः ।
  तद् धि कुर्वन् यथाशक्ति प्राप्नोति परमां गतिम् ॥
 एतत् स्मार्तस्यापि प्रदर्शनार्थम् । अत एव विष्णुः ।
 श्रौतं स्मार्तं च यत् किंचिद् विधानं सर्वम् आदरात् ।
  गृहे निवसता कार्यम् अन्यथा दोषम् ऋच्छति ॥
 स्मार्तं गृह्योक्तम् औपासनादि । तद् वैवाहिकाग्नौ कार्यम् । तथा च याज्ञवल्क्यः ।
 कर्म स्मार्तं विवहाग्नौ कुर्वीत प्रत्यहं गृही ।</description>
    </item>
    
    <item>
      <title>३८ यज्ञाधिकारिनिरूपणम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/38_yajnAdhikArinirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/38_yajnAdhikArinirUpaNam/</guid>
      <description>अधिकारिनिरूपणम्
उक्तान्य् आधानादीनि कर्माणि । अधुना तत्र तत्राधिकारी निरूप्यते । तत्र वसिष्ठः - &amp;ldquo;अलम् अग्न्याधेयाय नानाहितागिः स्याद् अलं च सोमाय नासोमयाजी&amp;rdquo; इति । अलं समर्थ इत्य् अर्थः। तच् च सामर्थ्यं याज्ञवल्क्येन दर्शितम् ।
 त्रैवार्षिकाधिकान्नो यः स हि सोमं पिबेद् द्विजः ॥ इति ।
 वर्षत्रयं यावद् भृत्यभरणपर्याप्तम् अन्नम् अधिकं वा यस्यास्ति स सोमं पिबेत् सोमेन यजेतेत्य् अर्थः । तथा च मनुः ।
 यस्य त्रैवार्षिकं भक्तं पर्याप्तं भृत्यवृत्तये ।</description>
    </item>
    
    <item>
      <title>३९ होमविधिः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/39_homavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/39_homavidhiH/</guid>
      <description>अथ होमविधिः
तत्र दक्षः ।
 संध्याकर्मावसाने तु स्वयंहोमो विधीयते ।
  स्वयं होमफलं यत् स्यात् तद् अन्येन न लभ्यते ॥
 किं तर्ह्य् अन्यहोमे फलम् इत्य् अपेक्षिते स एवाह ।
 होमे यत् फलम् उद्दिष्टं जुह्वतः स्वयम् एव तु ।
  हूयमाने तद् अन्येन फलम् अर्धं प्रपद्यते ॥ इति ।
 अत्र कर्तृनियमम् आह शौनकः - &amp;ldquo;पाणिग्रहणाद् अविगृह्यं (?) परिचरेत् स्वयं पत्न्य् अपि वा पुत्रः कुमार्य् अन्तेवासी&amp;rdquo; इति । अन्तेवासी शिष्यः । दक्षो ऽपि ।</description>
    </item>
    
    <item>
      <title>४० औपवस्थ्यनियमाः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/40_aupavasthyaniyamAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/40_aupavasthyaniyamAH/</guid>
      <description>**अथौपवस्थ्यनियमाः **
तत्र पुलस्त्यः ।
 सकृत् पर्वणि सर्पींषि हविष्यं लघुभोजनम् ।
  न सायं नोपवासः स्यात् तैलामिषविवर्जितम् ॥
 अत्र विशेषम् आह आपस्तम्बः - &amp;ldquo;तृप्तिश् चान्नस्य । यच् चैनयोः प्रियं स्यात् तद् एतस्मिन्न् अहनि भुञ्जीयाताम्&amp;rdquo; इति । अत्र वर्यान्य् आह हारीतः - &amp;ldquo;माषमसूरमधुमांसपरान्नमैथुनानि व्रत्ये ऽहनि वर्जयेत्&amp;rdquo; इति । व्रत्याहम् अन्वाधानदिनम् । भरद्वाजो ऽपि ।
 वर्जयेत् पर्वकालेषु स्त्रीतैलामिषभोजनम् ॥
 साङ्ख्यायनो ऽपि ।
 कलहं क्रीतविक्रीतं प्रहासं बहुभाषणम् ।</description>
    </item>
    
    <item>
      <title>४१ पुनराधाननिमित्तानि</title>
      <link>https://vishvAsa.github.io/kalpAntaram/smRti-chandrikA/Text/Ahnikam/41_punarAdhAnanimittAni/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/41_punarAdhAnanimittAni/</guid>
      <description>अथ पुनराधाननिमित्तानि
तत्र कात्यायनः ।
 विहायाग्निं सभार्यश् चेत् सीमाम् उल्लङ्घ्य गच्छति ।
  होमकालात्यये तस्य पुनर् आधानम् इष्यते ॥
 शौनको ऽपि ।
 अग्नाव् अनुगते यत्र होमकलद्वयं व्रजेत् ।
  उभयोर् विप्रवासे वा लौकिकाग्निर् विधीयते ॥
  प्रोषिते तु यदा पत्नी यदि ग्रामान्त्रं व्रजेत् ।
  होमकाले तु संप्राप्ते न सा दोषेण युज्यते ॥
  अथ तत्रैव वसति होमकालव्यतिक्रमः ।
  लौकिको ऽग्निर् विधीयीत काठकश्रुतिदर्शनात् ॥</description>
    </item>
    
    <item>
      <title>४२ अग्न्याधेयविषयः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/42_agnyAdheyaviShayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/42_agnyAdheyaviShayaH/</guid>
      <description>अग्न्याधेयविषयम्
अथाग्निहोत्रप्रसङ्गाद् अन्यद् अप्य् अग्न्याधेयविषयं किंचिद् उच्यते । तत्र याज्ञवल्क्यः ।
 दाहयित्वाग्निहोत्रेण स्त्रियं वृत्तवतीं पतिः ।
  आहरेद् विधिवद् दारान् अग्नींश् चैवाविलम्बयन् ॥ इति ।
 वृत्तवतीम् आचारवतीम् । सा च यदि सवर्णा । तथा च मनुः ।
 एवंवृत्तां सवर्णां स्त्रीं द्विजातिः पूर्वमारिणीम् ।
  दाहयेद् अग्निहोत्रेण यज्ञपात्रैस् च धर्मवित् ॥ इति ।
 एवंवृत्ताम् उक्ताचाराम् । अनेनैकान्ततो ऽसवर्णाया अग्निहोत्रेण दहनं न निषिद्ध्यते किं तु सत्याम् एव सवर्णायां तस्या अधिकारासंभवात् । तथा च याज्ञवल्क्यः ।</description>
    </item>
    
    <item>
      <title>४३ आदर्शावेक्षणादि</title>
      <link>https://vishvAsa.github.io/kalpAntaram/smRti-chandrikA/Text/Ahnikam/43_AdarshAvexaNAdi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/43_AdarshAvexaNAdi/</guid>
      <description>अथादर्शावेक्षणादि
तत्र दक्षः ।
 देवकर्यं ततः कृत्वा गुरुं मङ्गलवीक्षणम् । इति ।
 मङ्गलवीक्षणम् आदर्शाद्यवेक्षणम् । पुराणे ऽपि ।
 रोचने चन्दनं हेम मृदङ्गं दर्पणं मणिम् ।
  गुरून् अग्नींश् च सूर्यं च प्रातः पश्येत् सदा बुधः ॥ इति ।
 नारदो ऽपि ।
 लोके ऽस्मिन् मङ्गलान्य् अष्टौ ब्राह्मणो गौर् हुताशनः ।
  हिरण्यं सर्पिर् आदित्यः आपो राजा तथाष्टमः ॥
  एतानि सततं पश्येन् नमस्येद् अर्चयेच् च यः ।</description>
    </item>
    
    <item>
      <title>४४ वेदाभ्यासः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/44_vedAbhyAsaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/44_vedAbhyAsaH/</guid>
      <description>अथ वेदाभ्यासः
तत्र दक्षः ।
 द्वितीये च तथा भागे वेदाभ्यासो विधीयते ।
  वेदस्वीकरणं पूर्वं विचारो ऽभ्यसनं जपः ॥
  तद्दानं चैव शिष्येभ्यो वेदाभ्यास्सो हि पञ्चधा ।
  समित्पुष्पकुशादीनां स कालः परिकीर्तितः ॥
 अष्टधा विभक्तस्याह्नो द्वितीयभागे । कूर्मपुराणे ऽपि ।
 वेदाभ्यासं ततः कुर्यात् प्रयत्नाच् छक्तितो द्विजः ।
  जपेद् अध्यापयेच् छिष्यान् धारयेद् वै विचारयेत् ॥
  अवेक्षेत च शास्त्राणि धर्मादीनि द्विजोत्तमः ॥ इति ।</description>
    </item>
    
    <item>
      <title>४५ धनार्जनम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/45_dhanArjanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/45_dhanArjanam/</guid>
      <description>अथ धनार्जनम्
तत्र दक्षः ।
 तृतीये च तथा भागे पोष्यवर्गार्थसाधनम् । इति ।
 अष्टधा विभक्तस्याह्नस् तृतीये भागे । चतुर्विंशताव् अपि ।
 पोष्यवर्गार्थसिद्ध्यर्थं धनम् इच्छेत बुद्धिमान् । इति ।
 पोष्यवर्गो ऽपि दक्षेण दर्शितः ।
 माता पिता गुरुर् भार्या प्रजा दीनाः समाश्रिताः ।
  अभ्यागतो ऽतिथिश् चाग्निः पोष्यवर्ग उदाहृतः ॥ इति ।
 एतद् अपि यथावृत्ति कार्यम् । तथा च मनुः ।
 यात्रामात्रप्रसिद्ध्यर्थं स्वैः कर्मभिर् अगर्हितैः ।</description>
    </item>
    
    <item>
      <title>४६ प्रतिग्रहादिनिरूपणम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/46_pratigrahAdinirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/46_pratigrahAdinirUpaNam/</guid>
      <description>प्रतिग्रहादिनिरूपणम्
उक्तं ब्राह्मणस्य् प्रतिग्रहादिषु सामान्येनाधिकार इति । अधुजा विशेषतो ऽधिकारो निरूप्यते । तत्र याज्ञवल्क्यः ।
 राजान्तेवासियाज्येभ्यः सीदन्न् इच्छेद् धनं क्षुधा। इति ।
 क्षुधा सीदन् पीड्यमात्नो राजप्रतिग्रहादिष्व् अधिक्रियत इत्य् अर्थः । मनुर् अपि ।
 राजतो धनम् अन्विच्छेत् संसीदन् स्नातकः क्षुधा ।
  याज्यान्तेवासिनोर् वापि न त्व् अन्यत इति स्थितिः ॥
 एतच् च सति संभवे अन्यतो धनग्रहणनिषेधपरं न पुनर् अत्यन्तनिषेधाय,
 सर्वतः प्रतिगृह्णीयाद् ब्राह्मणस् त्व् अनयं गतः ।</description>
    </item>
    
    <item>
      <title>४७ आपद्-वृत्तयः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/47_Apad-vRttayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/47_Apad-vRttayaH/</guid>
      <description>अथापद्वृत्तयः
अत्र मनुः -
 अजीवंस् तु यथोक्तेन ब्राहमण्ः स्वेन कर्मणा ।
  जीवेत् क्षत्रियधर्मेण स ह्य् अस्य प्रत्यन्तरः ॥
  उभाभ्याम् अप्य् अजीवंस् तु कथं स्याद् इति चेद् भवेत् ।
  कृषिगोरक्ष्यम् आस्थाय जीवेद् वैश्यसय जीविकाम् ॥
 प्रत्यनन्तरः संनिकृष्टः । उभाभ्यां ब्राह्मणक्षत्रियवृत्तिभ्याम् अप्य् अजीवन् वैश्यवृत्तिकाम् आस्थाय जीवेन् न शूद्रस्येत्य् अर्थः । तथा च बृहस्पतिः ।
 अजीवन् कर्मणा स्वेन विप्रः क्षत्रं समाश्रयेत् ।
  वैश्यकर्माथ वा कुर्याद् वार्पलं (?</description>
    </item>
    
    <item>
      <title>४८ माध्यन्दिनस्नानम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/48_mAdhyandinasnAnam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/48_mAdhyandinasnAnam/</guid>
      <description>ततो माध्यन्दिनस्नानम्
तत्र बोधायनः ।
 ततो मध्याह्नसमये पुनः स्नानं समाचरेत् ।
  सूर्यस्य चाप्य् उपस्थानं जपहोमादिकं ततः ॥
 कूर्मपुराणे ।
 ततो मध्याह्नसमये स्नानार्थं मृदम् आहरेत् ।
 मध्याह्नसमये अष्टधा विभक्तस्याह्नः चतुर्थभागे । अत एव दक्षः ।
 चतुर्थे ऽह्नस् तथा भागे स्नानार्थं मृदम् आहरेत् ।
  तिलपुष्पकुशादीनि स्नानं चाकृत्त्रिमे जले ॥
 वसिष्ठहारीताव् अपि ।
 पवित्रपाणिर् एकाग्रः पार्श्वान् अनवलोकयन् ।
  अरुग् दिवाचरेत् स्नानं मध्याह्नात् प्राग् विशेषतः ॥</description>
    </item>
    
    <item>
      <title>४९ मध्याह्नसंध्या</title>
      <link>https://vishvAsa.github.io/kalpAntaram/smRti-chandrikA/Text/Ahnikam/49_madhyAhnasaMdhyA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/49_madhyAhnasaMdhyA/</guid>
      <description>अथ मध्याह्नसंध्या
तत्र शङ्खः ।
 प्रातः संध्यां मध्यमां स्नानकर्मणि ।
  सादित्यां पश्चिमां संध्याम् उपासीत यथविधि ॥
 स्नानकर्मणि माध्यन्दिनस्नानानन्तरम् इत्य् अर्थः । अत्रायं प्रयोगः । कृतस्ननस् त्व् आचान्तो यथाविधि प्राणान् आयम्य मध्याह्नसंध्याम् उपासिष्ये इति संकल्प्य पूर्ववद् अपो हिष्ठेति तृचेन याजयित्वापः पुनन्त्व् इत्य् अपः पिबेत् । तस्यानुष्टुब् छन्दः । विष्णुः ऋषिः, अपो देवता, मध्याह्नसंध्याचमने विनियोगः । ततो मार्जनादि सर्वं प्रातःसंध्यावद् आ सावित्रीजपात् । अत्र विशेषः कूर्मपुराणे दर्शितः ।</description>
    </item>
    
    <item>
      <title>५० जपयज्ञप्रशंसा</title>
      <link>https://vishvAsa.github.io/kalpAntaram/smRti-chandrikA/Text/Ahnikam/50_japayajnaprashaMsA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/50_japayajnaprashaMsA/</guid>
      <description>अथ जपयज्ञप्रशंसा
तत्र वसिष्ठः ।
 ये पाकयज्ञाश् चत्वारो विधियज्ञसमन्विताः ।
  सर्वे ते जपयज्ञस्य कलां नार्हन्ति षोडशीम् ॥
 पाकयज्ञा देवयज्ञादयः । विधियज्ञो ज्योतिष्टोमादिः । मनुर् अपि ।
 विधियज्ञाज् जपयज्ञो विशिष्टो दशभिर् गुणैः ।
  जप्येनैव तु संसिद्ध्येद् ब्राह्मणो नात्र संशयः ॥
 यमो ऽपि ।
 वृत्तीनां कर्षणं श्रेष्ठं धर्माणां स्वागतक्रिया ।
  जपयज्ञस् तु यज्ञानां सर्वेषाम् उत्तमः स्मृतः ॥
 पुराणे ऽपि ।</description>
    </item>
    
    <item>
      <title>५१ जप्यानि</title>
      <link>https://vishvAsa.github.io/kalpAntaram/smRti-chandrikA/Text/Ahnikam/51_japyAni/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/51_japyAni/</guid>
      <description>अथ जप्यानि
तत्र योगयाज्ञवल्क्यः ।
 जपयज्ञो हि कर्तव्यः सर्ववेदप्रणीतकैः ।
  पवित्रैर् विविधैश् चन्यैर् गृह्योपनिषदां तथा ॥
  अध्यात्मविद्या विविधा जप्यास् तु जपसिद्दयेत् ।
 अन्यैर् देवतास्तवनादिभिः । विष्णुर् अपि - &amp;ldquo;स्नातः पवित्रपाणिः यथाशक्ति जपेद् विशेषतः सावित्रीम् पुरुषसूक्तं वा नैताभ्यां अधिकम् अस्ति&amp;rdquo; इति । तानि च पवित्राणि वसिष्ठेन दर्शितानि ।
 सर्ववेदपवित्राणि वक्ष्याम्य् अहम् अतः परम् ।
  येषां जपैश् च होमैश् च पूयते नात्र संशयः ॥</description>
    </item>
    
    <item>
      <title>५२ जप्यान्तरम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/52_japyAntaram/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/52_japyAntaram/</guid>
      <description>अथ जप्यप्रसङ्गाद् अन्यद् अपि जप्यान्तरम् उच्यते
तत्र पुलस्त्यः ।
 कामः कामप्रदः कान्तः कामपालस् तथा हरिः ।
  आनन्दो माधवश् चैव कामसंसिद्धये जपेत् ॥
  रामः परशुरामश् च नृसिंहो विष्णुर् एव च ।
  त्रिविक्रमश् चेत्यादीनि ज्पयान्य् अरिजिगीषुभिः ॥
  विद्याम् अभ्यस्यतां नित्यं जप्तव्यः पुरुषोत्तमः ।
  दामोदरं बन्धगतो नित्यम् एव जपेन् नरः ॥
  केशवं पुण्डरीकाक्षम् अनिशं हि तथा जपेत् ।
  नेत्रबाधासु सर्वासु हृषीकेशं भयेषु च ॥</description>
    </item>
    
    <item>
      <title>५३ ब्रह्मयज्ञः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/53_brahmayajnaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/53_brahmayajnaH/</guid>
      <description>अथ ब्रह्मयज्ञः
तत्र मनुः ।
 अपां समीपे नियतो नैत्यकं विधिम् आस्थितः ।
  सावित्रीम् अप्य् अधीयीत गत्वारण्यं समाहितः ॥ इति ।
 यथा छदींषि (?) न दृश्यन्ते तथारण्यं गत्वेत्य् अर्थः । तथा च श्रुतिः - &amp;ldquo;ब्रह्मयज्ञेन यक्ष्यमाणः प्राच्यां दिशि ग्रामाद् अछदिर्दर्श (?) उदीच्यां प्रागुदीच्यां वोदित आदित्ये&amp;rdquo; इति । आदित्योदयाद् ऊर्धं नोदितमात्र इत्य् अर्थः । अत एव बृहस्पतिः ।
 स चार्वाक् तर्पणात् कार्यः पश्चाद् वा प्रातर् आहुतेः ।</description>
    </item>
    
    <item>
      <title>५४ तर्पणम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/54_tarpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/54_tarpaNam/</guid>
      <description>अथ तर्पणम्
तत्र शातातपः ।
 तर्पणं तु ततः कुर्यात् प्रत्यहं स्नातको द्विजः ।
  देवेभ्यश् च ऋषिभ्यश् च पितृभ्यश् च यथाक्रमम् ॥ इति ।
 एतच् च जपानन्तरं कार्यम् । तथा च वसिष्ठः ।
 ऋक्सामाथर्ववेदोक्तान् जपेन् मन्त्रान् यजूंषि च ।
  जपित्वैवं ततः कुर्याद् देवर्षिपितृतर्पणम् ॥ इति ।
 यत् तु योगयाज्ञवल्क्येन्,
 जपेद् वेदादिम् एकाग्रस् तटे बद्धाञ्जलिः शनैः ।
  ब्रह्मयज्ञप्रसिद्ध्यर्थं ब्रह्मविद्याम् अथापि वा ॥</description>
    </item>
    
    <item>
      <title>५५ यमतर्पणम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/55_yamatarpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/55_yamatarpaNam/</guid>
      <description>अथ यमतर्पणम्
तत्र स्कन्दपुराणे ।
 कृष्णपक्षचतुर्दश्याम् अङ्गारकदिनं यदा ।
  तदा स्नात्वा शुभे तोये तर्पयेद् यमनामभिः ॥ इति ।
 तानि नामानि वृद्धमनुना दर्सितानि ।
 यां कांचित् सरितं प्राप्य कृष्णपक्षे चतुर्दशीम् ।
  यमुनां च विशेषेण नियतो नियतेन्द्रियः ॥
  यमाय धर्मराजाय मृत्यवे चान्तकाय च ।
  वैवस्वताय कालाय सर्वभूतक्षयाय च ॥
  औदुम्बराय दध्नाय नीलाय परमेष्ठिने ।
  वृकोदराय चित्राय चित्रगुप्ताय ते नमः ॥ इति ।</description>
    </item>
    
    <item>
      <title>५६ भीष्मतर्पणम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/56_bhIShmatarpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/56_bhIShmatarpaNam/</guid>
      <description>भीष्मतर्पणम्
अथ माधशुक्लाष्टम्यां भीष्मतर्पणं स्मरन्ति । तथा च पुराणम् ।
 शुक्लाष्टम्यां तु माघस्य दद्याद् भीष्माय यो ऽञ्जलिम् ।
  संवत्सरकृतं पापं तत्क्षणाद् एव नश्यति ॥
 तत्रायं मन्त्रः ।
 वैयाघ्रपादगोत्राय सङ्कृतिप्रवराय च ।
  गङ्गापुत्राय भीष्माय प्रदास्ये ऽहं तिलोदकम् ।
  अपुत्राय ददाम्य् एतत् सलिलं भीष्मवर्मणे ॥ इति ।
 इति स्मृतिचन्द्रिकायां भीष्मतर्पणविधिः</description>
    </item>
    
    <item>
      <title>५७ देवतार्चनम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/57_devatArchanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/57_devatArchanam/</guid>
      <description>अथ देवतार्चनम्
तत्र हारीतः ।
 कुर्वीत देवतापूजां जपयज्ञाद् अनन्तरम् ।
  स्थण्डिले प्रतिमायां वा जले ऽग्नौ हृदये ऽपि वा ॥
 जपयज्ञो ब्रह्मयज्ञः । अत्र ब्रह्मयज्ञं प्रकृत्य,
 जपयज्ञस्य सिद्ध्यर्थं विद्याम् आध्यात्मिकीं जपेत् ।
 इति याज्ञवल्क्यस्मरणात् । मरीचिर् अपि ।
 विधाय देवतापूजां प्रातर्होमाद् अनन्तरम् ।
  स्थण्डिले प्रतिमायां वा वह्नौ वा हृदयाम्बुजे ॥
 नृसिंहपुराणे ऽपि ।
 जले देवं नमस्कृत्य ततो गच्छेद् गृहं बुधः ।</description>
    </item>
    
    <item>
      <title>५८ देवतास्नानादिविषयः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/58_devatAsnAnAdiviShayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/58_devatAsnAnAdiviShayaH/</guid>
      <description>देवतास्नानादिविषयाणि
अथान्यान्य् अपि देवतास्नानादिविषयाणि वचनानि कानिचिल् लिख्यन्ते । तत्र विष्णुधर्मे पुलस्त्यः ।
 गवां शतस्य विप्राणां यद् दत्तस्य भवेत् फलम् ।
  घृतप्रस्थेन तद् विष्णोर् भवेत् स्नानान् न संशयः ॥
  भूरिद्युम्नेन संप्राप्ता सप्तद्वीपा वसुन्धरा ।
  घृताढकेन गोविन्दप्रतिमास्नपनात् किल ॥
  द्वादश्यां पञ्चदश्यां वा गव्येन हविषा हरेः ।
  स्नापनं दैत्यशार्दूल महापतकनाशनम् ॥
  अयने चोत्तरे प्रप्ते यः स्नपयति केशवम् ।
  घृतप्रस्थेन पापं स सकलं वै व्यपोहति ॥</description>
    </item>
    
    <item>
      <title>५९ शिवार्चनम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/59_shivArchanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/59_shivArchanam/</guid>
      <description>अथ शिवार्चनम्
तत्र बोधायनः ।
 अथातो महादेवस्याहर् अहः परिचर्याविधिं व्याख्यास्यामः । स्नातः शुचिः समे देशे गोमयेनोपलिप्य प्रतिकृतिं कृत्वाक्षतगन्धपुष्पैर् यथालाभम् अर्चयित्वा सह पुष्पोदकेन महादेवम् आवाहयेत् । ॐ भूर् महादेवम् आवाहयामि ॐ भुवर् महादेवम् आवाहयामि ॐ सुवर् महादेवम् आवाहयामि ॐ भू भुवः सुवः महादेवम् आवाहयामि । आयातु भगवान् महादेव इति । अथ स्वागतेनाभिनन्दयति स्वागतम् अनु चागतं भगवते महादेवाय एतद् आसनम् उपकॢप्तं अत्रास्तां भगवान् महादेव इति । अत्र कूर्चं ददाति भगवतो ऽयं कूर्चो दर्भमयस् त्रिवृद् धरितः सुवर्णस् तं जुषस्वेति । अत्र स्थानानि कल्पयति अग्रतो ब्रह्मणे कल्पयामि विष्णवे कल्पयामि, दक्षिणतः स्कन्दाय कल्पयामि विनायकाय कल्पयामि, पश्चिमतः शूलाय कल्पयामि महाकालाय कल्पयामि, उत्तरत उमयै कल्पयामि नन्दिकेश्वराय कल्पयामि इति कल्पयित्वा सावित्र्या पात्रम् अभिमन्त्र्य प्रक्षाल्य तिरःपवित्रम् अप आनीय पुनस् तेनैवाभिमन्त्र्य सह पवित्रेणादित्यं दर्शयेत् ओम् इत्यातमितोः । तासां त्वरितरुद्रेण पाद्यं दद्यात् । प्रणवेनार्घ्यम् । अथ व्याहृतिभिर् निर्माल्यं व्यपोह्य उत्तरतश् चण्डीश्वराय नमः इति । अथैनं स्नापयति &amp;ldquo;आपो हिष्ठा मयोभुवः&amp;rdquo; इति तिसृभिः &amp;ldquo;हिरण्यवर्णाः&amp;rdquo; इति चतसृभिः &amp;ldquo;पवमानः स्वर्जनः&amp;rdquo; इत्य् एतेनानुवाकेन । स्नापयित्वाद्भिस् तर्पयति भवं देवं तर्पयामि शर्वं देवं तर्पयामि ईशानं देवं तर्पयामि पशुपतिं देवं तर्पयामि रुद्रं देवं तर्पयामि उग्रं देवं तर्पयामि भीमं देवं तर्पयामि महान्तं देवं तर्पयामि इति तर्पयित्वा । अथैतानि वस्त्रयज्ञोपवीताचनीयान्य् उदकेन व्याहृतिभिर् दत्वा व्याहृतिभिः प्रदक्षिणम् उदकं परिषिच्य नमस् ते रुद्र मन्यव इति गन्धं दद्यात् । ईशानं त्वा भुवनानाम् अधिश्रियं इत्य् अक्षतान् दद्यात् । सावित्र्या घूपम्, उद्दीप्यखेति दीपं देवस्य त्वा सवितुः प्रसवे ऽश्विनोर् बाहुभ्यां पूष्णो हस्ताभ्यां भगवते महादेवाय जुष्टं चरुं निवेदयामीति नैवेद्यम् । अथाष्टभिर् (?</description>
    </item>
    
    <item>
      <title>६० शिवस्नानादिविषयाः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/60_shivasnAnAdiviShayAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/60_shivasnAnAdiviShayAH/</guid>
      <description>**अथ शिवस्नानादिविषयाणि **
तत्र शिवधर्मे नन्दिकेश्वरः ।
 कल्पकोटिसहस्रैस् तु यत् पापं सम्ज्पार्जितम् ।
  घृतस्नानेन तत् सर्वं दहत्य् अग्निर् इवेन्धनम् ॥
  वर्षकोटिसहस्रैस् तु यत् पापं समुपार्जितम् ।
  घृताभ्यङ्गेन लिङ्गस्य दहेत् सर्वं न संशयः ॥
  कृणाष्टम्यां घृतस्नानं कृत्वा लिङ्गे सकृन् नरः ।
  त्रिःसप्तकुलम् उद्धृत्य शिवलोके महीयते ॥
  नैरन्तर्येण यो मासं घृतस्नानं समाचरेत् ।
  स त्रिसप्तकुलोपेतो लभते पदम् ऐश्वरम् ॥</description>
    </item>
    
    <item>
      <title>६१ पञ्च-महायज्ञाः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/61_pancha-mahAyajnAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/61_pancha-mahAyajnAH/</guid>
      <description>अथ पञ्च-महायज्ञाः
तत्र संवर्तः ।
 ततः पञ्च महायज्ञान् कुर्याद् अहर् अहर् द्विजः ।
  न हापयेत तान् प्राज्ञश् श्रूयन्ते हि श्रुताव् अपि ॥
 ततो देवपूजानन्तरम् इत्य् अर्थः,
 पौरुषेण तु सूक्तेन ततो विष्णुं समर्चयेत् ।
  वैश्वदेवं ततः कुर्याद् बलिकर्म तथैव् च ॥
 इति नारसिंहपुराणस्मरणात् । यमो ऽपि ।
 पञ्च सूना गृहस्थस्य वर्तन्ते ऽहर् अहर् सदा ।
  खण्डिनी पेषिणी चुल्ली जलकुम्भ उपस्करः ॥</description>
    </item>
    
    <item>
      <title>६२ वैश्वदेवविधिः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/62_vaishvadevavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/62_vaishvadevavidhiH/</guid>
      <description>अथ वैश्वदेवविधिः
तत्र नारायणः ।
 सभार्यस् तु शुचिः स्नातो विधिनाचम्य वाग्यतः ।
  प्रविश्य सुसमिद्धे ऽग्नौ वैश्वदेवं समाचरेत् ॥ इति ।
 सुसमिद्धे ऽग्नाव् अवैदिके वैदिके वा । तथा च शातातपः ।
 लौकिके वैदिके वापि हुत्वोत्सृष्टे जले क्षितौ ।
  वैश्वदेवस् तु कर्तव्यः पञ्चसूनापनुत्तये ॥
 वैदिके वैवाहिके । यद् आह मनुः ।
 वैवाहिके ऽग्नौ कुर्वीत गृह्यकर्म यथाविधि ।
  पञ्चयज्ञविधानं च पक्तिं चान्वाहिकी गृही ॥ इति ।</description>
    </item>
    
    <item>
      <title>६३ बलिहरणम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/63_baliharaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/63_baliharaNam/</guid>
      <description>अथ बलिहरणम्
तत्र कात्यायनः ।
 उद्धृत्य हविर् आसिच्य हविष्येण घृतादिना ।
  स्वशाखाविधिना हुत्वा तच्छेषेण बलिं हरेत् ॥ इति ।
 अत्र हविर् उद्धृत्य हविष्येण घृतादिना हविर् आसिच्याभिघार्य (?) तेन् हविषा हुत्वेति संबन्धः । अत्र गोबिलः - &amp;ldquo;स्वयं पत्री यावद् वसेद् बलिं हरेद् अपि वान्यो ब्राह्मणः&amp;rdquo; इति । यावद् गृहे वसेत् तावत् स्वयं वान्यो बलिं हरेद् इत्य् अर्थः । ब्राह्मणग्रहणं पुत्रादिप्रदर्शनार्थम् । अत् एव अत्रिः ।
 पुत्रो भ्राताथ वा ऋत्विक्छिष्यश्वशुरमातुलाः ।</description>
    </item>
    
    <item>
      <title>६४ अतिथिपूजा</title>
      <link>https://vishvAsa.github.io/kalpAntaram/smRti-chandrikA/Text/Ahnikam/64_atithipUjA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/64_atithipUjA/</guid>
      <description>अथातिथिपूजा
तत्र विष्णुः । &amp;ldquo;भिक्षां च दत्वातिथिपूजने परं यत् समातिष्ठेत्&amp;rdquo; इति । भिक्षादानानन्तरम् अन्यतिथिनिरीक्षणाय (?) गृहाङ्कणे कंचित् कालं तिष्ठेद् इत्य् अर्थः । तथा च मार्कण्डेयपुराणं ।
 आचम्य च ततः कुर्यात् प्राज्ञो द्वारावलोकनम् ।
  मुहूर्तस्याष्टमं भागम् उद्वीक्ष्यो ह्य् अतिथिर् भवेत् ॥
 द्वारे ऽवलोकनं द्वारावलोकनम् । ब्रह्मगर्भो ऽपि ।
 गोदोहकालं कांक्षेत कृत्वा भूतबलिं द्विजः । इति ।
 अयं च कालनियमः कालान्तरे तस्य निरीक्षणमानावश्यकम् इति वक्तुम् । अत एव विष्णुपुराणम् ।</description>
    </item>
    
    <item>
      <title>६५ अन्नदानविषयः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/65_annadAnaviShayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/65_annadAnaviShayaH/</guid>
      <description>अथ प्रसङ्गाद् अन्नदानविषयाणि कानिचिद्वचनानि लिख्यन्ते
तत्र व्यासः ।
 ग्रासम् अप्य् एकम् अन्नस्य यो ददाति दिने दिने ।
  स्वर्गलोकम् अवाप्नोति नरकं च न पश्यति ॥
  द्वाव् इमौ पुरुषौ लोके सूर्यस्योपरि तिष्ठतः ।
  अन्नप्रदाता दुर्भिक्षे सुभिक्षे हेमवस्त्रदः ॥
  अग्नौ हुत्वाथ दानेन यत् पुण्यफलम् आप्यते ।
  तेन तुल्यं विशिष्टं वा ब्राह्मणे तर्पिते फलम् ॥
  ब्राह्मणेष्व् अक्षयं दानम् अन्नं शूद्रे महाफलम् ।</description>
    </item>
    
    <item>
      <title>६६ भोजनविधिः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/66_bhojanavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/66_bhojanavidhiH/</guid>
      <description>अथ भोजनविधिः
तत्र मनुः ।
 भुक्तवत्सु च विप्रेषु भृत्येष्व् अन्येषु चैव हि ।
  भुञ्जीयायां ततः पश्चाद् विधसं तं तु दम्पती ॥
 विघसं भुक्तशिष्टम् । तथा च व्यासः ।
 विधसाशी भवेन् नित्यं नित्यं चामृतभोजनः ।
  विघसं भुक्तशिष्टं तु यज्ञशिष्टं तथामृतम् ॥ इति ।
 अनेन न कदाचिद् अप्य् आत्मार्थम् अन्नं पचेद् इत्य् अर्थाद् उक्तं भवति । उक्तं च देवलेन ।
 नात्मार्थं पचयेद् अन्नं नात्मार्थं घातयेत् पशून् ।</description>
    </item>
    
    <item>
      <title>६७ भोक्तृनियमाः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/67_bhoktRniyamAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/67_bhoktRniyamAH/</guid>
      <description>अथ भोक्तृनियमाः
तत्र हारीतः - &amp;ldquo;मार्जनार्चनबलिकर्मभोजनानि दैवेन तीर्थेन कुर्यात्&amp;rdquo; इति । दैवं तीर्थम् अङ्गुल्यग्रम् । आपस्तम्बो ऽपि ।
 यत्नेन धारयेद् विप्रः पवित्रं दक्षिणे करे ।
  भुञ्जानस् तु विशेषेण अन्नदोषैर् न लिप्यते ॥
 अत्रिर् अपि ।
 ब्रह्मयज्ञे जपे चैव ब्रह्मग्रन्थिर् विधीयते ।
  भोजने वर्तुलः प्रोक्तः एवं धर्मो न हीयते ॥
 विष्णुपुराणे ऽपि ।
 प्रशस्तरत्नपाणिस् तु भुञ्जीत प्रयतो गृही ।
  भुञ्जीतोद्धृतसाराणि न कदाचिद् नरेश्वर ॥</description>
    </item>
    
    <item>
      <title>६८ भोजननियमे शिष्टम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/68_bhojananiyame_shiShTam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/68_bhojananiyame_shiShTam/</guid>
      <description>अथ भोजननियमप्रसङ्गाद् अन्यद् अपि तद्विषयं किंचिद् उच्यते
अत्र मनुः ।
 चन्द्रसूर्यग्रहे नाद्याद् अद्यात् स्नात्वा विमुकयोः ।
  अमुक्तयोर् अस्तगयोर् दृष्ट्वा स्नात्वा परे ऽहनि ॥ इति ।
 अत्र चन्द्रसूर्यग्रहशब्देन तद्युक्तम् अहोरात्रं लक्ष्यते । एवं च चन्द्रसूर्यग्रहणयुक्ते ऽहोरात्रे तद्विमोचनात् पूर्वं न भुञ्जीतेत्य् उक्तं भवति । उक्तं च मार्कण्डेयेन ।
 चन्द्रस्य यदि वा भानोर् यस्मिन्न् अहनि भार्गव ।
  ग्रहणं तु भवेत् तत्र न पूर्वं भोजनक्रिया ॥
  नाचरेत् सग्रहे (?</description>
    </item>
    
    <item>
      <title>६९ सायंसंध्या</title>
      <link>https://vishvAsa.github.io/kalpAntaram/smRti-chandrikA/Text/Ahnikam/69_sAyaMsaMdhyA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/69_sAyaMsaMdhyA/</guid>
      <description>अथ सायंसंध्या
तत्र व्यासः ।
 सूर्ये ऽस्तशिखरं याते पादशौचक्रियान्वितः ।
  बहिः संध्याम् उपासीत कुशपाणिः समाहितः ॥ इति ।
 अस्तशिखरं प्राप्ते ऽर्धास्तमित इत्य् अर्थः । अत एव संवर्तः ।
 प्रातःसंध्यां सनक्षत्राम् उपासीत यथाविधि ।
  सादित्यां पश्चिमां संध्याम् अर्धास्तमितभास्कराम् ॥
 अत्र विशेषम् आह आपस्तम्बः - &amp;ldquo;संध्ययोश् च बहिर् ग्रामाद् आसनं वाग्यतश् च विप्रतिषेधे श्रुतिलक्षणं बलीयः&amp;rdquo; इति ।
अहोत्रात्रसंध्ययोर् ग्रामाद् बहिर् वाग्यतस्य संध्योपासनं भवति । यस्य तु बहिःसंध्यात्वे श्रुतिलक्षणविहरणाङ्गबाधस् तस्य गृहे ऽपि संध्याद्वयम् अविरुद्धम् इत्य् अर्थः । अत एव अत्रिः ।</description>
    </item>
    
    <item>
      <title>७० शयनविधिः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/70_shayanavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/70_shayanavidhiH/</guid>
      <description>अथ शयनविधिः
तत्र याज्ञवल्क्यः ।
 उपास्य पश्चिमां संध्यां हुत्वाग्नींस् तान् उपास्य च ।
  भृत्यैः परिवृतो भुक्त्वा नातितृप्त्याथ संविसेत् ॥
 संविशेत् स्वपेद् इत्य् अर्थः । चकारो वैश्वदेवादेर् अपि समुच्च्यार्थः,
 सायं प्रातर् वैश्वदेवः कर्तव्यो बलिकर्म च ।
  अनश्नतापि सततम् अन्यथा किल्बिषी भवेत् ॥
 इति कात्यायनस्मरणात् । एतच् च पाकान्तराद् आदाय कार्यं न पुनर् भुक्तशेष्टेन,
 न च श्राद्धस्य यच् छिष्टं गृहे पर्युषितं च यत् ।</description>
    </item>
    
  </channel>
</rss>
