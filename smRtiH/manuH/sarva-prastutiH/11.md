+++
title = "११"

+++

<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/001_sAntAnikaM_yaxyamANam.md">
<details open><summary><h3>001 सान्तानिकं यक्ष्यमाणम् ...{Loading}...</h3></summary>

सान्तानिकं यक्ष्यमाणम्  
अध्वगं सार्ववेदसम् ।  
गुर्व्-अर्थं पितृ-मात्र्-अर्थं  
स्वाध्यायार्थ्य् उपतापिनः  ॥ ११.१ ॥
</details>
</div>

<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/002_na_vai.md">
<details open><summary><h3>002 न वै ...{Loading}...</h3></summary>

न वै तान् स्नातकान् विद्याद्  
ब्राह्मणान् धर्मभिक्षुकान् ।  
निःस्वेभ्यो देयम् एतेभ्यो  
दानं विद्याविशेषतः  ॥ ११.२ ॥
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/003_etebhyo_hi.md">
<details open><summary><h3>003 एतेभ्यो हि ...{Loading}...</h3></summary>

एतेभ्यो हि द्विजाग्र्येभ्यो  
देयम् अन्नं स-दक्षिणम् ।  
इतरेभ्यो बहिर्वेदि  
कृतान्नं देयम् उच्यते  ॥ ११.३ ॥
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/004_sarvaratnAni_rAjA.md">
<details open><summary><h3>004 सर्वरत्नानि राजा ...{Loading}...</h3></summary>

सर्वरत्नानि राजा तु  
यथार्हं प्रतिपादयेत् ।  
ब्राह्मणान् वेदविदुषो  
यज्ञार्थं चैव दक्षिणाम्  ॥ ११.४ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/005_kRta-dAro.aparAn.md">
<details open><summary><h3>005 कृत-दारो ऽपरान् ...{Loading}...</h3></summary>

कृत-दारो ऽपरान् दारान्  
भिक्षित्वा यो ऽधिगच्छति ।  
रति-मात्रं फलं तस्य  
द्रव्यदातुस् तु संततिः  ॥ ११.५ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/006_dhanAni_tu.md">
<details open><summary><h3>006 धनानि तु ...{Loading}...</h3></summary>

धनानि तु यथाशक्ति  
विप्रेषु प्रतिपादयेत् [Not in M] ।  
वेदवित्सु विविक्तेषु  
प्रेत्य स्वर्गं समश्नुते [Not in M]  ॥ ११.६ ॥
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/007_yasya_traivArShikam.md">
<details open><summary><h3>007 यस्य त्रैवार्षिकम् ...{Loading}...</h3></summary>

यस्य त्रैवार्षिकं भक्तं  
पर्याप्तं भृत्यवृत्तये ।  
अधिकं वापि विद्येत  
स सोमं पातुम् अर्हति  ॥ ११.७ ॥ [०६ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/008_ataH_svalpIyasi.md">
<details open><summary><h3>008 अतः स्वल्पीयसि ...{Loading}...</h3></summary>

अतः स्वल्पीयसि द्रव्ये  
यः सोमं पिबति द्विजः ।  
स पीतसोम-पूर्वो ऽपि  
न तस्याप्नोति तत्फलम्  ॥ ११.८ ॥ [०७ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/009_shaktaH_parajane.md">
<details open><summary><h3>009 शक्तः परजने ...{Loading}...</h3></summary>

शक्तः परजने दाता  
स्वजने दुःखजीविनि ।  
मध्व्-आपातो विषास्वादः  
स धर्म-प्रतिरूपकः  ॥ ११.९ ॥ [०८ मेधातिथिपाठे]
</details>
</div>



<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/010_bhRtyAnAm_uparodhena.md">
<details open><summary><h3>010 भृत्यानाम् उपरोधेन ...{Loading}...</h3></summary>

भृत्यानाम् उपरोधेन  
यत् करोत्य् और्ध्वदेहिकम् ।  
तद् भवत्य् असुखोदर्कं  
जीवतश् च मृतस्य च  ॥ ११.१० ॥ [०९ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/011_yajnash_chet.md">
<details open><summary><h3>011 यज्ञश् चेत् ...{Loading}...</h3></summary>

यज्ञश् चेत् प्रतिरुद्धः स्याद्  
एकेनाऽङ्गेन यज्वनः ।  
ब्राह्मणस्य विशेषेन  
धार्मिके सति राजनि  ॥ ११.११ ॥ [१० मेधातिथिपाठे]
</details>
</div>



<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/012_yo_vaishyaH.md">
<details open><summary><h3>012 यो वैश्यः ...{Loading}...</h3></summary>

यो वैश्यः स्याद् बहुपशुर्  
हीन-क्रतुर् असोमपः ।  
कुटुम्बात् तस्य तद् द्रव्यम्  
आहरेद् यज्ञसिद्धये  ॥ ११.१२ ॥ [११ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/013_Aharet_trINi.md">
<details open><summary><h3>013 आहरेत् त्रीणि ...{Loading}...</h3></summary>

आहरेत् त्रीणि वा द्वे वा  
कामं शूद्रस्य वेश्मनः ।  
न हि शूद्रस्य यज्ञेषु  
कश् चिद् अस्ति परिग्रहः  ॥ ११.१३ ॥ [१२ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/014_yo.anAhitAgniH.md">
<details open><summary><h3>014 यो ऽनाहिताग्निः ...{Loading}...</h3></summary>

यो ऽनाहिताग्निः शतगुर्  
अयज्वा च सहस्रगुः [क्:अयज्ञश्] ।  
तयोर् अपि कुटुम्बाभ्याम्  
आहरेद् अविचारयन्  ॥ ११.१४ ॥ [१३ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/015_AdAna-nityAch_chAdAtur.md">
<details open><summary><h3>015 आदान-नित्याच् चादातुर् ...{Loading}...</h3></summary>

आदान-नित्याच् चादातुर्  
आहरेद् अप्रयच्छतः ।  
तथा यशो ऽस्य प्रथते  
धर्मश् चैव प्रवर्धते  ॥ ११.१५ ॥ [१४ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/016_tathAaiva_saptame.md">
<details open><summary><h3>016 तथाऐव सप्तमे ...{Loading}...</h3></summary>

तथाऐव सप्तमे भक्ते  
भक्तानि षड् अनश्नता ।  
अश्वस्तनविधानेन  
हर्तव्यं हीन-कर्मणः  ॥ ११.१६ ॥ [१५ मेधातिथिपाठे]
</details>
</div>



<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/017_khalAt_xetrAd.md">
<details open><summary><h3>017 खलात् क्षेत्राद् ...{Loading}...</h3></summary>

खलात् क्षेत्राद् अगाराद् वा  
यतो वाप्य् उपलभ्यते ।  
आख्यातव्यं तु तत् तस्मै  
पृच्छते यदि पृच्छति  ॥ ११.१७ ॥ [१६ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/018_brAhmaNasvan_na.md">
<details open><summary><h3>018 ब्राह्मणस्वन् न ...{Loading}...</h3></summary>

ब्राह्मणस्वं न हर्तव्यं  
क्षत्रियेण कदा चन ।  
दस्यु-निष्क्रिययोस् तु स्वम्  
अजीवन् हर्तुम् अर्हति  ॥ ११.१८ ॥ [१७ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/019_yo.asAdhubhyo.md">
<details open><summary><h3>019 यो ऽसाधुभ्यो ...{Loading}...</h3></summary>

यो ऽसाधुभ्यो ऽर्थम् आदाय  
साधुभ्यः संप्रयच्छति ।  
स कृत्वा प्लवम् आत्मानं  
संतारयति ताव् उभौ  ॥ ११.१९ ॥ [१८ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/020_yad_dhanam.md">
<details open><summary><h3>020 यद् धनम् ...{Loading}...</h3></summary>

यद् धनं यज्ञशीलानां  
देवस्वं तद् विदुर् बुधाः ।  
अयज्वनां तु यद् वित्तम्  
आसुरस्वं तद् उच्यते  ॥ ११.२० ॥ [१९ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/021_na_tasmin.md">
<details open><summary><h3>021 न तस्मिन् ...{Loading}...</h3></summary>

न तस्मिन् धारयेद् दण्डं  
धार्मिकः पृथिवीपतिः ।  
क्षत्रियस्य हि बालिश्याद्  
ब्राह्मणः सीदति क्षुधा  ॥ ११.२१ ॥ [२० मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/022_tasya_bhRtyajanam.md">
<details open><summary><h3>022 तस्य भृत्यजनम् ...{Loading}...</h3></summary>

तस्य भृत्यजनं ज्ञात्वा  
स्वकुटुम्बान् महीपतिः ।  
श्रुत-शीले च विज्ञाय  
वृत्तिं धर्म्यां प्रकल्पयेत्  ॥ ११.२२ ॥ [२१ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/023_kalpayitvAsya_vRttim.md">
<details open><summary><h3>023 कल्पयित्वास्य वृत्तिम् ...{Loading}...</h3></summary>

कल्पयित्वास्य वृत्तिं च  
रक्षेद् एनं समन्ततः ।  
राजा हि धर्मषड्भागं  
तस्मात् प्राप्नोति रक्षितात्  ॥ ११.२३ ॥ [२२ मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/024_na_yajnArtham.md">
<details open><summary><h3>024 न यज्ञार्थम् ...{Loading}...</h3></summary>

न यज्ञार्थं धनं शूद्राद्  
विप्रो भिक्षेत कर्हि चित् ।  
यजमानो हि भिक्षित्वा  
चण्डालः प्रेत्य जायते  ॥ ११.२४ ॥ [२३ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/025_yAjnArtham_artham.md">
<details open><summary><h3>025 याज्ञार्थम् अर्थम् ...{Loading}...</h3></summary>

याज्ञार्थम् अर्थं भिक्षित्वा  
यो न सर्वं प्रयच्छति ।  
स याति भासतां विप्रः  
काकतां वा शतं समाः  ॥ ११.२५ ॥ [२४ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/026_devasvam_brAhmaNasvam.md">
<details open><summary><h3>026 देवस्वम् ब्राह्मणस्वम् ...{Loading}...</h3></summary>

देवस्वं ब्राह्मणस्वं वा  
लोभेनोपहिनस्ति यः ।  
स पापात्मा परे लोके  
गृध्रोच्छिष्टेन जीवति  ॥ ११.२६ ॥ [२५ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/027_iShTiM_vaishvAnarIm.md">
<details open><summary><h3>027 इष्टिं वैश्वानरीम् ...{Loading}...</h3></summary>

इष्टिं वैश्वानरीं नित्यं  
निर्वपेद् अब्दपर्यये ।  
कॢप्तानां पशु-सोमानां  
निष्कृत्यर्थम् असंभवे  ॥ ११.२७ ॥ [२६ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/028_Apatkalpena_yo.md">
<details open><summary><h3>028 आपत्कल्पेन यो ...{Loading}...</h3></summary>

आपत्कल्पेन यो धर्मं  
कुरुते ऽनापदि द्विजः ।  
स नाप्नोति फलं तस्य  
परत्रेति विचारितम्  ॥ ११.२८ ॥ [२७ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/029_vishvaish_cha.md">
<details open><summary><h3>029 विश्वैश् च ...{Loading}...</h3></summary>

विश्वैश् च देवैः साध्यैश् च  
ब्राह्मणैश् च महर्षिभिः ।  
आपत्सु मरणाद् भीतैर्  
विधेः प्रतिनिधिः कृतः  ॥ ११.२९ ॥ [२८ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/030_prabhuH_prathamakalpasya.md">
<details open><summary><h3>030 प्रभुः प्रथमकल्पस्य ...{Loading}...</h3></summary>

प्रभुः प्रथमकल्पस्य  
यो ऽनुकल्पेन वर्तते ।  
न सांपरायिकं तस्य  
दुर्-मतेर् विद्यते फलम्  ॥ ११.३० ॥ [२९ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/031_na_brAhmaNo.md">
<details open><summary><h3>031 न ब्राह्मणो ...{Loading}...</h3></summary>

न ब्राह्मणो वेदयेत  
किं चिद् राजनि धर्मवित् ।  
स्ववीर्येणैव ताञ् शिष्यान्  
मानवान् अपकारिणः  ॥ ११.३१ ॥ [३० मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/032_svavIryAd_rAjavIryAch.md">
<details open><summary><h3>032 स्ववीर्याद् राजवीर्याच् ...{Loading}...</h3></summary>

स्ववीर्याद् राजवीर्याच् च  
स्ववीर्यं बलवत्तरम् ।  
तस्मात् स्वेनैव वीर्येण  
निगृह्णीयाद् अरीन् द्विजः  ॥ ११.३२ ॥ [३१ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/033_shrutIr_atharvAngirasIH.md">
<details open><summary><h3>033 श्रुतीर् अथर्वाङ्गिरसीः ...{Loading}...</h3></summary>

श्रुतीर् अथर्वाङ्गिरसीः  
कुर्याद् इत्य् अविचारयन् ।  
वाक्शस्त्रं वै ब्राह्मणस्य  
तेन हन्याद् अरीन् द्विजः  ॥ ११.३३ ॥ [३२ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/034_xatriyo_bAhuvIryeNa.md">
<details open><summary><h3>034 क्षत्रियो बाहुवीर्येण ...{Loading}...</h3></summary>

क्षत्रियो बाहुवीर्येण  
तरेद् आपदम् आत्मनः ।  
धनेन वैश्य-शूद्रौ तु  
जप-होमैर् द्विजोत्तमः  ॥ ११.३४ ॥ [३३ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/035_vidhAtA_shAsitA.md">
<details open><summary><h3>035 विधाता शासिता ...{Loading}...</h3></summary>

विधाता शासिता वक्ता  
मैत्रो ब्राह्मण उच्यते ।  
तस्मै नाऽकुशलं ब्रूयान्  
न शुष्कां गिरम् ईरयेत्  ॥ ११.३५ ॥ [३४ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/036_na_vai.md">
<details open><summary><h3>036 न वै ...{Loading}...</h3></summary>

न वै कन्या न युवतिर्  
नाऽल्प-विद्यो न बालिशः ।  
होता स्याद् अग्निहोत्रस्य  
नार्तो नाऽसंस्कृतस् तथा  ॥ ११.३६ ॥ [३५ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/037_narake_hi.md">
<details open><summary><h3>037 नरके हि ...{Loading}...</h3></summary>

नरके हि पतन्त्य् एते  
जुह्वन्तः स च यस्य तत् [मेधातिथिपाठः - जुह्वतः] ।  
तस्माद् वैतानकुशलो  
होता स्याद् वेदपारगः  ॥ ११.३७ ॥ [३६ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/038_prAjApatyam_adattvAshvam.md">
<details open><summary><h3>038 प्राजापत्यम् अदत्त्वाश्वम् ...{Loading}...</h3></summary>

प्राजापत्यम् अदत्त्वाश्वम्  
अग्न्याधेयस्य दक्षिणाम् ।  
अनाहिताग्निर् भवति  
ब्राह्मणो विभवे सति  ॥ ११.३८ ॥ [३७ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/039_puNyAny_anyAni.md">
<details open><summary><h3>039 पुण्यान्य् अन्यानि ...{Loading}...</h3></summary>

पुण्यान्य् अन्यानि कुर्वीत  
श्रद्दधानो जितेन्द्रियः ।  
न त्व् अल्प-दक्षिणैर् यज्ञैर्  
यजेतेह कथं चन  ॥ ११.३९ ॥ [३८ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/040_indriyANi_yashaH.md">
<details open><summary><h3>040 इन्द्रियाणि यशः ...{Loading}...</h3></summary>

इन्द्रियाणि यशः स्वर्गम्  
आयुः कीर्तिं प्रजाः पशून् ।  
हन्त्य् अल्प-दक्षिणो यज्ञस्  
तस्मान् नाऽल्प-धनो यजेत्  ॥ ११.४० ॥ [३९ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/041_agnihotry_apavidhyA-gnIn.md">
<details open><summary><h3>041 अग्निहोत्र्य् अपविध्याऽग्नीन् ...{Loading}...</h3></summary>

अग्निहोत्र्य् अपविध्याऽग्नीन्  
ब्राह्मणः कामकारतः ।  
चान्द्रायणं चरेन् मासं  
वीरहत्यासमं हि तत्  ॥ ११.४१ ॥ [४० मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/042_ye_shUdrAd.md">
<details open><summary><h3>042 ये शूद्राद् ...{Loading}...</h3></summary>

ये शूद्राद् अधिगम्याऽर्थम्  
अग्निहोत्रम् उपासते ।  
ऋत्विजस् ते हि शूद्राणां  
ब्रह्मवादिषु गर्हिताः  ॥ ११.४२ ॥ [४१ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/043_teShAM_satatam.md">
<details open><summary><h3>043 तेषां सततम् ...{Loading}...</h3></summary>

तेषां सततम् अज्ञानां  
वृषलाग्न्युपसेविनाम् ।  
पदा मस्तकम् आक्रम्य  
दाता दुर्गाणि संतरेत्  ॥ ११.४३ ॥ [४२ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/044_akurvan_vihitam.md">
<details open><summary><h3>044 अकुर्वन् विहितम् ...{Loading}...</h3></summary>

अकुर्वन् विहितं कर्म  
निन्दितं च समाचरन् ।  
प्रसक्तश् चेन्द्रियार्थेषु  
प्रायश्चित्तीयते नरः [मेधातिथिपाठः - प्रसज्जन् इन्द्रियार्थेषु]  ॥ ११.४४ ॥ [४३ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/045_akAmataH_kRte.md">
<details open><summary><h3>045 अकामतः कृते ...{Loading}...</h3></summary>

अकामतः कृते पापे  
प्रायश्चित्तं विदुर् बुधाः ।  
कामकारकृते ऽप्य् आहुर्  
एके श्रुतिनिदर्शनात्  ॥ ११.४५ ॥ [४४ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/046_akAmataH_kRtam.md">
<details open><summary><h3>046 अकामतः कृतम् ...{Loading}...</h3></summary>

अकामतः कृतं पापं  
वेदाभ्यासेन शुध्यति ।  
कामतस् तु कृतं मोहात्  
प्रायश्चित्तैः पृथग्विधैः  ॥ ११.४६ ॥ [४५ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/047_prAyashchittIyatAm_prApya.md">
<details open><summary><h3>047 प्रायश्चित्तीयताम् प्राप्य ...{Loading}...</h3></summary>

प्रायश्चित्तीयतां प्राप्य  
दैवात् पूर्वकृतेन वा ।  
न संसर्गं व्रजेत् सद्भिः  
प्रायश्चित्ते ऽकृते द्विजः  ॥ ११.४७ ॥ [४६ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/048_iha_dushcharitaiH.md">
<details open><summary><h3>048 इह दुश्चरितैः ...{Loading}...</h3></summary>

इह दुश्चरितैः के चित्  
के चित् पूर्वकृतैस् तथा ।  
प्राप्नुवन्ति दुर्-आत्मानो  
नरा रूपविपर्ययम्  ॥ ११.४८ ॥ [४७ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/049_suvarNachauraH_kaunakhyam.md">
<details open><summary><h3>049 सुवर्णचौरः कौनख्यम् ...{Loading}...</h3></summary>

सुवर्णचौरः कौनख्यं  
सुरापः श्यावदन्तताम् ।  
ब्रह्महा क्षयरोगित्वं  
दौश्चर्म्यं गुरुतल्पगः  ॥ ११.४९ ॥ [४८ मेधातिथिपाठे]
</details>
</div>


<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/050_pishunaH_pautinAsikyam.md">
<details open><summary><h3>050 पिशुनः पौतिनासिक्यम् ...{Loading}...</h3></summary>

पिशुनः पौतिनासिक्यं  
सूचकः पूतिवक्त्रताम् ।  
धान्यचौरो ऽङ्गहीनत्वम्  
आतिरैक्यं तु मिश्रकः  ॥ ११.५० ॥ [४९ मेधातिथिपाठे]
</details>
</div>


<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/051_annahartAmayAvitvam_maukyam.md">
<details open><summary><h3>051 अन्नहर्तामयावित्वम् मौक्यम् ...{Loading}...</h3></summary>

अन्नहर्तामयावित्वं  
मौक्यं वागपहारकः ।  
वस्त्रापहारकः श्वैत्र्यं  
पङ्गुताम् अश्वहारकः  ॥ ११.५१ ॥ [५० मेधातिथिपाठे]
</details>
</div>



  

[बुह्लर-पाठे ऽत्राधिकः श्लोकः।]

<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/052_eva~N_karmavisheSheNa.md">
<details open><summary><h3>052 एवङ् कर्मविशेषेण ...{Loading}...</h3></summary>

एवं कर्मविशेषेण  
जायन्ते सद्विगर्हिताः ।  
जड-मूकान्ध-बधिरा  
विकृताकृतयस् तथा  ॥ ११.५२ ॥ [५१ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/053_charitavyam_ato.md">
<details open><summary><h3>053 चरितव्यम् अतो ...{Loading}...</h3></summary>

चरितव्यम् अतो नित्यं  
प्रायश्चित्तं विशुद्धये ।  
निन्द्यैर् हि लक्षणैर् युक्ता  
जायन्ते ऽनिष्कृतैनसः  ॥ ११.५३ ॥ [५२ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/054_brahmahatyA_surApAnam.md">
<details open><summary><h3>054 ब्रह्महत्या सुरापानम् ...{Loading}...</h3></summary>

ब्रह्महत्या सुरापानं  
स्तेयं गुर्वङ्गनागमः ।  
महान्ति पातकान्य् आहुः  
संसर्गश् चाऽपि तैः सह  ॥ ११.५४ ॥ [५३ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/055_anRta~n_cha.md">
<details open><summary><h3>055 अनृतञ् च ...{Loading}...</h3></summary>

अनृतं च समुत्कर्षे  
राजगामि च पैशुनम् ।  
गुरोश् चालीक-निर्बन्धः  
समानि ब्रह्महत्यया  ॥ ११.५५ ॥ [५४ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/056_brahmojjhatA_vedanindA.md">
<details open><summary><h3>056 ब्रह्मोज्झता वेदनिन्दा ...{Loading}...</h3></summary>

ब्रह्मोज्झता वेदनिन्दा  
कौटसाक्ष्यं सुहृद्वधः ।  
गर्हितानाद्ययोर् जग्धिः  
सुरापानसमानि षट्  ॥ ११.५६ ॥ [५५ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/057_nixepasyA-paharaNan_narAshva-rajatasya.md">
<details open><summary><h3>057 निक्षेपस्याऽपहरणन् नराश्व-रजतस्य ...{Loading}...</h3></summary>

निक्षेपस्याऽपहरणं  
नराश्व-रजतस्य च ।  
भूमि-वज्र-मणीनां च  
रुक्मस्तेयसमं स्मृतम्  ॥ ११.५७ ॥ [५६ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/058_retaHsekaH_svayonIShu.md">
<details open><summary><h3>058 रेतःसेकः स्वयोनीषु ...{Loading}...</h3></summary>

रेतःसेकः स्वयोनीषु  
कुमारीष्व् अन्त्यजासु च ।  
सख्युः पुत्रस्य च स्त्रीषु  
गुरुतल्पसमं विदुः  ॥ ११.५८ ॥ [५७ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/059_govadho.ayAjya-saMyAjyam.md">
<details open><summary><h3>059 गोवधो ऽयाज्य-संयाज्यम् ...{Loading}...</h3></summary>

गोवधो ऽयाज्य-संयाज्यं  
पारदार्यात्मविक्रयः ।  
गुरु-मातृ-पितृ-त्यागः  
स्वाध्यायाग्न्योः सुतस्य च  ॥ ११.५९ ॥ [५८ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/060_parivittitAnuje.anUDhe.md">
<details open><summary><h3>060 परिवित्तितानुजे ऽनूढे ...{Loading}...</h3></summary>

परिवित्तितानुजे ऽनूढे  
परिवेदनम् एव च ।  
तयोर् दानं च कन्यायास्  
तयोर् एव च याजनम्  ॥ ११.६० ॥ [५९ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/061_kanyAyA_dUShaNam.md">
<details open><summary><h3>061 कन्याया दूषणम् ...{Loading}...</h3></summary>

कन्याया दूषणं चैव  
वार्धुष्यं व्रतलोपनम् ।  
तडागाराम-दाराणाम्  
अपत्यस्य च विक्रयः  ॥ ११.६१ ॥ [६० मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/062_vrAtyatA_bAndhavatyAgo.md">
<details open><summary><h3>062 व्रात्यता बान्धवत्यागो ...{Loading}...</h3></summary>

व्रात्यता बान्धवत्यागो  
भृत्याध्यापनम् एव च ।  
भृत्या चाऽध्ययनादानम्  
अपण्यानां च विक्रयः [मेधातिथिपाठः - भृताच् चाऽध्ययनादानम्]  ॥ ११.६२ ॥ [६१ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/063_sarvAkAreShv_adhIkAro.md">
<details open><summary><h3>063 सर्वाकारेष्व् अधीकारो ...{Loading}...</h3></summary>

सर्वाकारेष्व् अधीकारो  
महायन्त्रप्रवर्तनम् ।  
हिंसौषधीनां स्त्र्य्-आजीवो  
ऽभिचारो मूलकर्म च  ॥ ११.६३ ॥ [६२ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/064_indhanArtham_ashuShkANAm.md">
<details open><summary><h3>064 इन्धनार्थम् अशुष्काणाम् ...{Loading}...</h3></summary>

इन्धनार्थम् अशुष्काणां  
द्रुमाणाम् अवपातनम् ।  
आत्मार्थं च क्रियारम्भो  
निन्दितान्नादनं तथा  ॥ ११.६४ ॥ [६३ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/065_anAhitAgnitA_steyam.md">
<details open><summary><h3>065 अनाहिताग्निता स्तेयम् ...{Loading}...</h3></summary>

अनाहिताग्निता स्तेयम्  
ऋणानाम् अनपक्रिया ।  
असच्-छाष्ट्राधिगमनं  
कौशीलव्यस्य च क्रिया  ॥ ११.६५ ॥ [६४ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/066_dhAnya-kupya-pashusteyam_madyapastrIniShevaNam.md">
<details open><summary><h3>066 धान्य-कुप्य-पशुस्तेयम् मद्यपस्त्रीनिषेवणम् ...{Loading}...</h3></summary>

धान्य-कुप्य-पशुस्तेयं  
मद्यपस्त्रीनिषेवणम् ।  
स्त्री-शूद्र-विट्-क्षत्रवधो  
नास्तिक्यं चोपपातकम्  ॥ ११.६६ ॥ [६५ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/067_brAhmaNasya_rujaH.md">
<details open><summary><h3>067 ब्राह्मणस्य रुजः ...{Loading}...</h3></summary>

ब्राह्मणस्य रुजः कृत्वा  
घ्रातिर् अघ्रेय-मद्ययोः [मेधातिथिपाठः - रुजःकृत्यं] ।  
जैह्म्यं च मैथुनं पुंसि  
जातिभ्रंशकरं स्मृतम्  ॥ ११.६७ ॥ [६६ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/068_kharAshvoShTra-mRgebhAnAm_ajAvikavadhas.md">
<details open><summary><h3>068 खराश्वोष्ट्र-मृगेभानाम् अजाविकवधस् ...{Loading}...</h3></summary>

खराश्वोष्ट्र-मृगेभानाम्  
अजाविकवधस् तथा ।  
संकरीकरणं ज्ञेयं  
मीनाहि-महिषस्य च  ॥ ११.६८ ॥ [६७ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/069_ninditebhyo_dhanAdAnam.md">
<details open><summary><h3>069 निन्दितेभ्यो धनादानम् ...{Loading}...</h3></summary>

निन्दितेभ्यो धनादानं  
वाणिज्यं शूद्रसेवनम् ।  
अपात्रीकरणं ज्ञेयम्  
असत्यस्य च भाषणम्  ॥ ११.६९ ॥ [६८ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/070_kRmi-kITa-vayo-hatyA_madyAnugatabhojanam.md">
<details open><summary><h3>070 कृमि-कीट-वयो-हत्या मद्यानुगतभोजनम् ...{Loading}...</h3></summary>

कृमि-कीट-वयो-हत्या  
मद्यानुगतभोजनम् ।  
फलैधः-कुसुम-स्तेयम्  
अधैर्यं च मलावहम्  ॥ ११.७० ॥ [६९ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/071_etAny_enAMsi.md">
<details open><summary><h3>071 एतान्य् एनांसि ...{Loading}...</h3></summary>

एतान्य् एनांसि सर्वाणि  
यथोक्तानि पृथक् पृथक् ।  
यैर् यैर् व्रतैर् अपोह्यन्ते  
तानि सम्यङ् निबोधत  ॥ ११.७१ ॥ [७० मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/072_brahmahA_dvAdasha.md">
<details open><summary><h3>072 ब्रह्महा द्वादश ...{Loading}...</h3></summary>

ब्रह्महा द्वादश समाः  
कुटीं कृत्वा वने वसेत् ।  
भैक्षाश्य् आत्मविशुद्ध्यर्थं  
कृत्वा शवशिरो ध्वजम्  ॥ ११.७२ ॥ [७१ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/073_laxyaM_shastrabhRtAm.md">
<details open><summary><h3>073 लक्ष्यं शस्त्रभृताम् ...{Loading}...</h3></summary>

लक्ष्यं शस्त्रभृतां वा स्याद्  
विदुषाम् इच्छयात्मनः ।  
प्रास्येद् आत्मानम् अग्नौ वा  
समिद्धे त्रिर् अवाक्-शिराः  ॥ ११.७३ ॥ [७२ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/074_yajeta_vAshvamedhena.md">
<details open><summary><h3>074 यजेत वाश्वमेधेन ...{Loading}...</h3></summary>

यजेत वाश्वमेधेन  
स्वर्जिता गोसवेन वा ।  
अभिजिद्-विश्वजिद्भ्यां वा  
त्रिवृताग्निष्टुतापि वा  ॥ ११.७४ ॥ [७३ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/075_japan_vAnyatamam.md">
<details open><summary><h3>075 जपन् वान्यतमम् ...{Loading}...</h3></summary>

जपन् वान्यतमं वेदं  
योजनानां शतं व्रजेत् ।  
ब्रह्महत्यापनोदाय  
मितभुङ् नियतेन्द्रियः  ॥ ११.७५ ॥ [७४ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/076_sarvasvaM_vedaviduShe.md">
<details open><summary><h3>076 सर्वस्वं वेदविदुषे ...{Loading}...</h3></summary>

सर्वस्वं वेदविदुषे  
ब्राह्मणायोपपादयेत् ।  
धनं हि जीवनायाऽलं  
गृहं वा स-परिच्छदम्  ॥ ११.७६ ॥ [७५ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/077_haviShyabhug_vAnusaret.md">
<details open><summary><h3>077 हविष्यभुग् वानुसरेत् ...{Loading}...</h3></summary>

हविष्यभुग् वानुसरेत्  
प्रतिस्रोतः सरस्वतीम् ।  
जपेद् वा नियताहारस्  
त्रिर् वै वेदस्य संहिताम्  ॥ ११.७७ ॥ [७६ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/078_kRta-vApano_nivased.md">
<details open><summary><h3>078 कृत-वापनो निवसेद् ...{Loading}...</h3></summary>

कृत-वापनो निवसेद्  
ग्रामान्ते गोव्रजे ऽपि वा ।  
आश्रमे वृक्षमूले वा  
गो-ब्राह्मणहिते रतः  ॥ ११.७८ ॥ [७७ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/079_brAhmaNArthe_gavArthe.md">
<details open><summary><h3>079 ब्राह्मणार्थे गवार्थे ...{Loading}...</h3></summary>

ब्राह्मणार्थे गवार्थे वा  
सद्यः प्राणान् परित्यजेत् [मेधातिथिपाठः - संयक् प्राणान्] ।  
मुच्यते ब्रह्महत्याया  
गोप्ता गोर् ब्राह्मणस्य च  ॥ ११.७९ ॥ [७८ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/080_trivAram_pratiroddhA.md">
<details open><summary><h3>080 त्रिवारम् प्रतिरोद्धा ...{Loading}...</h3></summary>

त्रिवारं प्रतिरोद्धा वा  
सर्वस्वम् अवजित्य वा [मेधातिथिपाठः - त्र्यवरं] ।  
विप्रस्य तन्निमित्ते वा  
प्राणालाभे विमुच्यते [मेधातिथिपाठः - प्राणालाभे ऽपि मुच्यते]  ॥ ११.८० ॥ [७९ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/081_evan_dRDha-vrato.md">
<details open><summary><h3>081 एवन् दृढ-व्रतो ...{Loading}...</h3></summary>

एवं दृढ-व्रतो नित्यं  
ब्रह्मचारी समाहितः ।  
समाप्ते द्वादशे वर्षे  
ब्रह्महत्यां व्यपोहति  ॥ ११.८१ ॥ [८० मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/082_shiShTvA_vA.md">
<details open><summary><h3>082 शिष्ट्वा वा ...{Loading}...</h3></summary>

शिष्ट्वा वा भूमिदेवानां  
नरदेवसमागमे ।  
स्वम् एनो ऽवभृथस्नातो  
हयमेधे विमुच्यते  ॥ ११.८२ ॥ [८१ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/083_dharmasya_brAhmaNo.md">
<details open><summary><h3>083 धर्मस्य ब्राह्मणो ...{Loading}...</h3></summary>

धर्मस्य ब्राह्मणो मूलम्  
अग्रं राजन्य उच्यते ।  
तस्मात् समागमे तेषाम्  
एनो विख्याप्य शुध्यति  ॥ ११.८३ ॥ [८२ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/084_brahmaNaH_sambhavenaiva.md">
<details open><summary><h3>084 ब्रह्मणः सम्भवेनैव ...{Loading}...</h3></summary>

ब्रह्मणः संभवेनैव  
देवानाम् अपि दैवतम् ।  
प्रमाणं चैव लोकस्य  
ब्रह्मात्रैव हि कारणम्  ॥ ११.८४ ॥ [८३ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/085_teShAM_vedavido.md">
<details open><summary><h3>085 तेषां वेदविदो ...{Loading}...</h3></summary>

तेषां वेदविदो ब्रूयुस्  
त्रयो ऽप्य् एनः सुनिष्कृतिम् ।  
सा तेषां पावनाय स्यात्  
पवित्रा विदुषां हि वाक् [मेधातिथिपाठः - पवित्रं]  ॥ ११.८५ ॥ [८४ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/086_ato.anyatamam.md">
<details open><summary><h3>086 अतो ऽन्यतमम् ...{Loading}...</h3></summary>

अतो ऽन्यतमम् आस्थाय  
विधिं विप्रः समाहितः ।  
ब्रह्महत्याकृतं पापं  
व्यपोहत्य् आत्मवत्तया  ॥ ११.८६ ॥ [८५ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/087_hatvA_garbham.md">
<details open><summary><h3>087 हत्वा गर्भम् ...{Loading}...</h3></summary>

हत्वा गर्भम् अविज्ञातम्  
एतद् एव व्रतं चरेत् ।  
राजन्य-वैश्यौ चेजानाव्  
आत्रेयीम् एव च स्त्रियम्  ॥ ११.८७ ॥ [८६ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/088_uktvA_chaivA-nRtam.md">
<details open><summary><h3>088 उक्त्वा चैवाऽनृतम् ...{Loading}...</h3></summary>

उक्त्वा चैवाऽनृतं साक्ष्ये  
प्रतिरुध्य गुरुं तथा [मेधातिथिपाठः - प्रतिरभ्य] ।  
अपहृत्य च निःक्षेपं  
कृत्वा च स्त्री-सुहृद्-वधम् [मेधातिथिपाठः - निक्षेपं]  ॥ ११.८८ ॥ [८७ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/089_iyaM_vishuddhir.md">
<details open><summary><h3>089 इयं विशुद्धिर् ...{Loading}...</h3></summary>

इयं विशुद्धिर् उदिता  
प्रमाप्याऽकामतो द्विजम् ।  
कामतो ब्राह्मणवधे  
निष्कृतिर् न विधीयते  ॥ ११.८९ ॥ [८८ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/090_surAm_pItvA.md">
<details open><summary><h3>090 सुराम् पीत्वा ...{Loading}...</h3></summary>

सुरां पीत्वा द्विजो मोहाद्  
अग्नि-वर्णां सुरां पिबेत् ।  
तया स काये निर्दग्धे  
मुच्यते किल्बिषात् ततः  ॥ ११.९० ॥ [८९ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/091_gomUtram_agni-varNam.md">
<details open><summary><h3>091 गोमूत्रम् अग्नि-वर्णम् ...{Loading}...</h3></summary>

गोमूत्रम् अग्नि-वर्णं वा  
पिबेद् उदकम् एव वा ।  
पयो घृतं वा० मरणाद्  
गोशकृद्रसम् एव वा  ॥ ११.९१ ॥ [९० मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/092_kaNAn_vA.md">
<details open><summary><h3>092 कणान् वा ...{Loading}...</h3></summary>

कणान् वा भक्षयेद् अब्दं  
पिण्याकं वा सकृन् निशि ।  
सुरापानापनुत्त्यर्थं  
वालवासा जटी ध्वजी  ॥ ११.९२ ॥ [९१ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/093_surA_vai.md">
<details open><summary><h3>093 सुरा वै ...{Loading}...</h3></summary>

सुरा वै मलम् अन्नानां  
पाप्मा च मलम् उच्यते ।  
तस्माद् ब्राह्मण-राजन्यौ  
वैश्यश् च न सुरां पिबेत्  ॥ ११.९३ ॥ [९२ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/094_gauDI_paiShTI.md">
<details open><summary><h3>094 गौडी पैष्टी ...{Loading}...</h3></summary>

गौडी पैष्टी च माध्वी च  
विज्ञेया त्रिविधा सुरा ।  
यथैवैका तथा सर्वा  
न पातव्या द्विजोत्तमैः  ॥ ११.९४ ॥ [९३ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/095_yaxa-raxaH-pishAchAnnam_madyam.md">
<details open><summary><h3>095 यक्ष-रक्षः-पिशाचान्नम् मद्यम् ...{Loading}...</h3></summary>

यक्ष-रक्षः-पिशाचान्नं  
मद्यं मांसं सुरासवम् ।  
तद् ब्राह्मणेन नाऽत्तव्यं  
देवानाम् अश्नता हविः  ॥ ११.९५ ॥ [९४ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/096_amedhye_vA.md">
<details open><summary><h3>096 अमेध्ये वा ...{Loading}...</h3></summary>

अमेध्ये वा पतेन् मत्तो  
वैदिकं वाप्य् उदाहरेत् ।  
अकार्यम् अन्यत् कुर्याद् वा  
ब्राह्मणो मदमोहितः  ॥ ११.९६ ॥ [९५ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/097_yasya_kAyagatam.md">
<details open><summary><h3>097 यस्य कायगतम् ...{Loading}...</h3></summary>

यस्य कायगतं ब्रह्म  
मद्येनाप्लाव्यते सकृत् ।  
तस्य व्यपैति ब्राह्मण्यं  
शूद्रत्वं च स गच्छति  ॥ ११.९७ ॥ [९६ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/098_eShA_vichitrAbhihitA.md">
<details open><summary><h3>098 एषा विचित्राभिहिता ...{Loading}...</h3></summary>

एषा विचित्राभिहिता  
सुरापानस्य निष्कृतिः ।  
अत ऊर्ध्वं प्रवक्ष्यामि  
सुवर्णस्तेयनिष्कृतिम्  ॥ ११.९८ ॥ [९७ मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/099_suvarNasteyakRd_vipro.md">
<details open><summary><h3>099 सुवर्णस्तेयकृद् विप्रो ...{Loading}...</h3></summary>

सुवर्णस्तेयकृद् विप्रो  
राजानम् अभिगम्य तु ।  
स्वकर्म ख्यापयन् ब्रूयान्  
मां भवान् अनुशास्त्व् इति  ॥ ११.९९ ॥ [९८ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/100_gRhItvA_musalam.md">
<details open><summary><h3>100 गृहीत्वा मुसलम् ...{Loading}...</h3></summary>

गृहीत्वा मुसलं राजा  
सकृद् धन्यात् तु तं स्वयम् ।  
वधेन शुध्यति स्तेनो  
ब्राह्मणस् तपसैव तु  ॥ ११.१०० ॥ [९९ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/101_tapasApanunutsus_tu.md">
<details open><summary><h3>101 तपसापनुनुत्सुस् तु ...{Loading}...</h3></summary>

तपसापनुनुत्सुस् तु  
सुवर्णस्तेयजं मलम् ।  
चीरवासा द्विजो ऽरण्ये  
चरेद् ब्रह्महणो व्रतम्  ॥ ११.१०१ ॥ [१०० मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/102_etair_vratair.md">
<details open><summary><h3>102 एतैर् व्रतैर् ...{Loading}...</h3></summary>

एतैर् व्रतैर् अपोहेत  
पापं स्तेयकृतं द्विजः ।  
गुरुस्त्रीगमनीयं तु  
व्रतैर् एभिर् अपानुदेत्  ॥ ११.१०२ ॥ [१०१ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/103_gurutalpy_abhibhAShyainas.md">
<details open><summary><h3>103 गुरुतल्प्य् अभिभाष्यैनस् ...{Loading}...</h3></summary>

गुरुतल्प्य् अभिभाष्यैनस्  
तप्ते स्वप्याद् अयोमये [मेधातिथिपाठः - तल्पे स्वप्याद्] ।  
सूर्मीं ज्वलन्तीं स्वाश्लिष्येन्  
मृत्युना स विशुध्यति [मेधातिथिपाठः - वाश्लिष्येन्]  ॥ ११.१०३ ॥ [१०२ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/104_svayaM_vA.md">
<details open><summary><h3>104 स्वयं वा ...{Loading}...</h3></summary>

स्वयं वा शिष्ण-वृषणाव्  
उत्कृत्याधाय चाऽञ्जलौ ।  
नैरृतीं दिशम् आतिष्ठेद्  
आ निपाताद् अजिह्मगः  ॥ ११.१०४ ॥ [१०३ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/105_khaTvAngI_chIra-vAsA.md">
<details open><summary><h3>105 खट्वाङ्गी चीर-वासा ...{Loading}...</h3></summary>

खट्वाङ्गी चीर-वासा वा  
श्मश्रुलो विजने वने ।  
प्राजापत्यं चरेत् कृच्छ्रम्  
अब्दम् एकं समाहितः  ॥ ११.१०५ ॥ [१०४ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/106_chAndrAyaNaM_vA.md">
<details open><summary><h3>106 चान्द्रायणं वा ...{Loading}...</h3></summary>

चान्द्रायणं वा त्रीन् मासान्  
अभ्यस्येन् नियतेन्द्रियः ।  
हविष्येण यवाग्वा वा  
गुरुतल्पापनुत्तये  ॥ ११.१०६ ॥ [१०५ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/107_etair_vratair.md">
<details open><summary><h3>107 एतैर् व्रतैर् ...{Loading}...</h3></summary>

एतैर् व्रतैर् अपोहेयुर्  
महापातकिनो मलम् ।  
उपपातकिनस् त्व् एवम्  
एभिर् नानाविधैर् व्रतैः  ॥ ११.१०७ ॥ [१०६ मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/108_upapAtakasaMyukto_goghno.md">
<details open><summary><h3>108 उपपातकसंयुक्तो गोघ्नो ...{Loading}...</h3></summary>

उपपातकसंयुक्तो  
गोघ्नो मासं यवान् पिबेत् ।  
कृत-वापो वसेद् गोष्ठे  
चर्मणा तेन संवृतः  ॥ ११.१०८ ॥ [१०७ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/109_chaturthakAlam_ashnIyAd.md">
<details open><summary><h3>109 चतुर्थकालम् अश्नीयाद् ...{Loading}...</h3></summary>

चतुर्थकालम् अश्नीयाद्  
अक्षार-लवणं मितम् ।  
गोमूत्रेणाचरेत् स्नानं  
द्वौ मासौ नियतेन्द्रियः  ॥ ११.१०९ ॥ [१०८ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/110_divAnugachChed_gAs.md">
<details open><summary><h3>110 दिवानुगच्छेद् गास् ...{Loading}...</h3></summary>

दिवानुगच्छेद् गास् तास् तु  
तिष्ठन्न् ऊर्ध्वं रजः पिबेत् ।  
शुश्रूषित्वा नमस्कृत्य  
रात्रौ वीरासनं वसेत् [मेधातिथिपाठः - वीरासनो]  ॥ ११.११० ॥ [१०९ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/111_tiShThantIShv_anutiShThet.md">
<details open><summary><h3>111 तिष्ठन्तीष्व् अनुतिष्ठेत् ...{Loading}...</h3></summary>

तिष्ठन्तीष्व् अनुतिष्ठेत् तु  
व्रजन्तीष्व् अप्य् अनुव्रजेत् ।  
आसीनासु तथासीनो  
नियतो वीत-मत्सरः  ॥ ११.१११ ॥ [११० मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/112_AturAm_abhishastAm.md">
<details open><summary><h3>112 आतुराम् अभिशस्ताम् ...{Loading}...</h3></summary>

आतुराम् अभिशस्तां वा  
चौर-व्याघ्रादिभिर् भयैः ।  
पतितां पङ्कलग्नं वा  
सर्वोपायैर् विमोचयेत् [क्:सर्वप्राणैर्]  ॥ ११.११२ ॥ [१११ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/113_uShNe_varShati.md">
<details open><summary><h3>113 उष्णे वर्षति ...{Loading}...</h3></summary>

उष्णे वर्षति शीते वा  
मारुते वाति वा भृशम् ।  
न कुर्वीतात्मनस् त्राणं  
गोर् अकृत्वा तु शक्तितः  ॥ ११.११३ ॥ [११२ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/114_Atmano_yadi.md">
<details open><summary><h3>114 आत्मनो यदि ...{Loading}...</h3></summary>

आत्मनो यदि वान्येषां  
गृहे क्षेत्रे ऽथ वा खले ।  
भक्षयन्तीं न कथयेत्  
पिबन्तं चैव वत्सकम्  ॥ ११.११४ ॥ [११३ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/115_anena_vidhinA.md">
<details open><summary><h3>115 अनेन विधिना ...{Loading}...</h3></summary>

अनेन विधिना यस् तु  
गोघ्नो गाम् अनुगच्छति ।  
स गोहत्याकृतं पापं  
त्रिभिर् मासैर् व्यपोहति  ॥ ११.११५ ॥ [११४ मेधातिथिपाठे]
</details>
</div>



<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/116_vRShabhaikAdashA_gAsh.md">
<details open><summary><h3>116 वृषभैकादशा गाश् ...{Loading}...</h3></summary>

वृषभैकादशा गाश् च  
दद्यात् सुचरित-व्रतः ।  
अविद्यमाने सर्वस्वं  
वेदविद्भ्यो निवेदयेत्  ॥ ११.११६ ॥ [११५ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/117_etad_eva.md">
<details open><summary><h3>117 एतद् एव ...{Loading}...</h3></summary>

एतद् एव व्रतं कुर्युर्  
उपपातकिनो द्विजाः ।  
अवकीर्णिवर्ज्यं शुद्ध्यर्थं  
चान्द्रायणम् अथाऽपि वा [मेधातिथिपाठः - अवकीर्णिवर्जं]  ॥ ११.११७ ॥ [११६ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/118_avakIrNI_tu.md">
<details open><summary><h3>118 अवकीर्णी तु ...{Loading}...</h3></summary>

अवकीर्णी तु काणेन  
गर्दभेन चतुष्पथे ।  
पाकयज्ञविधानेन  
यजेत निरृतिं निशि  ॥ ११.११८ ॥ [११७ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/119_hutvAgnau_vidhivad.md">
<details open><summary><h3>119 हुत्वाग्नौ विधिवद् ...{Loading}...</h3></summary>

हुत्वाग्नौ विधिवद् +धोमान्  
अन्ततश् च समेत्य् ऋचा ।  
वातेन्द्र-गुरु-वह्नीनां  
जुहुयात् सर्पिषाहुतीः  ॥ ११.११९ ॥ [११८ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/120_kAmato_retasaH.md">
<details open><summary><h3>120 कामतो रेतसः ...{Loading}...</h3></summary>

कामतो रेतसः सेकं  
व्रतस्थस्य द्विजन्मनः ।  
अतिक्रमं व्रतस्याहुर्  
धर्मज्ञा ब्रह्मवादिनः  ॥ ११.१२० ॥ [११९ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/121_mArutam_puruhUtam.md">
<details open><summary><h3>121 मारुतम् पुरुहूतम् ...{Loading}...</h3></summary>

मारुतं पुरुहूतं च  
गुरुं पावकम् एव च ।  
चतुरो व्रतिनो ऽभ्येति  
ब्राह्मं तेजो ऽवकीर्णिनः  ॥ ११.१२१ ॥ [१२० मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/122_etasminn_enasi.md">
<details open><summary><h3>122 एतस्मिन्न् एनसि ...{Loading}...</h3></summary>

एतस्मिन्न् एनसि प्राप्ते  
वसित्वा गर्दभाजिनम् ।  
सप्तागारांश् चरेद् भैक्षं  
स्वकर्म परिकीर्तयन्  ॥ ११.१२२ ॥ [१२१ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/123_tebhyo_labdhena.md">
<details open><summary><h3>123 तेभ्यो लब्धेन ...{Loading}...</h3></summary>

तेभ्यो लब्धेन भैक्षेण  
वर्तयन्न् एककालिकम् ।  
उपस्पृशंस् त्रिषवणं त्व्  
अब्देन स विशुध्यति [मेधातिथिपाठः - त्रिषवणम् अब्देन]  ॥ ११.१२३ ॥ [१२२ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/124_jAtibhraMshakara~N_karma.md">
<details open><summary><h3>124 जातिभ्रंशकरङ् कर्म ...{Loading}...</h3></summary>

जातिभ्रंशकरं कर्म  
कृत्वान्यतमम् इच्छया ।  
चरेत् सांतपनं कृच्छ्रं  
प्राजापत्यम् अनिच्छया  ॥ ११.१२४ ॥ [१२३ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/125_sankarApAtrakRtyAsu_mAsam.md">
<details open><summary><h3>125 सङ्करापात्रकृत्यासु मासम् ...{Loading}...</h3></summary>

संकरापात्रकृत्यासु  
मासं शोधनम् ऐन्दवम् [मेधातिथिपाठः - ऐन्दवः] ।  
मलिनीकरणीयेषु  
तप्तः स्याद् यावकैस् त्र्यहम्  ॥ ११.१२५ ॥ [१२४ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/126_turIyo_brahmahatyAyAH.md">
<details open><summary><h3>126 तुरीयो ब्रह्महत्यायाः ...{Loading}...</h3></summary>

तुरीयो ब्रह्महत्यायाः  
क्षत्रियस्य वधे स्मृतः ।  
वैश्ये ऽष्टमांशो वृत्तस्थे  
शूद्रे ज्ञेयस् तु षोडशः  ॥ ११.१२६ ॥ [१२५ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/127_akAmatas_tu.md">
<details open><summary><h3>127 अकामतस् तु ...{Loading}...</h3></summary>

अकामतस् तु राजन्यं  
विनिपात्य द्विजोत्तमः ।  
वृषभैकसहस्रा गा  
दद्यात् सुचरित-व्रतः  ॥ ११.१२७ ॥ [१२६ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/128_tryabda~n_chared.md">
<details open><summary><h3>128 त्र्यब्दञ् चरेद् ...{Loading}...</h3></summary>

त्र्यब्दं चरेद् वा नियतो  
जटी ब्रह्महणो व्रतम् ।  
वसन् दूरतरे ग्रामाद्  
वृक्षमूल-निकेतनः  ॥ ११.१२८ ॥ [१२७ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/129_etad_eva.md">
<details open><summary><h3>129 एतद् एव ...{Loading}...</h3></summary>

एतद् एव चरेद् अब्दं  
प्रायश्चित्तं द्विजोत्तमः ।  
प्रमाप्य वैश्यं वृत्तस्थं  
दद्याच् चैकशतं गवाम् [मेधातिथिपाठः - दद्याद् वैकशतं]  ॥ ११.१२९ ॥ [१२८ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/130_etad_eva.md">
<details open><summary><h3>130 एतद् एव ...{Loading}...</h3></summary>

एतद् एव व्रतं कृत्स्नं  
षण्मासाञ् शूद्रहा चरेत् ।  
 वृषभैकादशा वापि  
दद्याद् विप्राय गाः सिताः  ॥ ११.१३० ॥ [१२९ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/131_mArjAra-nakulau_hatvA.md">
<details open><summary><h3>131 मार्जार-नकुलौ हत्वा ...{Loading}...</h3></summary>

मार्जार-नकुलौ हत्वा  
चाषं मण्डूकम् एव च ।  
श्व-गोधोलूक-काकांश् च  
शूद्रहत्याव्रतं चरेत्  ॥ ११.१३१ ॥ [१३० मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/132_payaH_pibet.md">
<details open><summary><h3>132 पयः पिबेत् ...{Loading}...</h3></summary>

पयः पिबेत् त्रिरात्रं वा  
योजनं वाध्वनो व्रजेत् ।  
उपस्पृशेत् स्रवन्त्यां वा  
सूक्तं वाब्-दैवतं जपेत्  ॥ ११.१३२ ॥ [१३१ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/133_abhri~N_kArShNAyasIm.md">
<details open><summary><h3>133 अभ्रिङ् कार्ष्णायसीम् ...{Loading}...</h3></summary>

अभ्रिं कार्ष्णायसीं दद्यात्  
सर्पं हत्वा द्विजोत्तमः ।  
पलालभारकं षण्ढे  
सैसकं चैकमाषकम्  ॥ ११.१३३ ॥ [१३२ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/134_ghRtakumbhaM_varAhe.md">
<details open><summary><h3>134 घृतकुम्भं वराहे ...{Loading}...</h3></summary>

घृतकुम्भं वराहे तु  
तिलद्रोणं तु तित्तिरौ ।  
शुके द्विहायनं वत्सं  
क्रौञ्चं हत्वा त्रिहायनम्  ॥ ११.१३४ ॥ [१३३ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/135_hatvA_haMsam.md">
<details open><summary><h3>135 हत्वा हंसम् ...{Loading}...</h3></summary>

हत्वा हंसं बलाकां च  
बकं बर्हिणम् एव च ।  
वानरं श्येन-भासौ च  
स्पर्शयेद् ब्राह्मणाय गाम्  ॥ ११.१३५ ॥ [१३४ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/136_vAso_dadyAd.md">
<details open><summary><h3>136 वासो दद्याद् ...{Loading}...</h3></summary>

वासो दद्याद् +धयं हत्वा  
पञ्च नीलान् वृषान् गजम् ।  
अज-मेषाव् अनड्वाहं  
खरं हत्वैकहायनम्  ॥ ११.१३६ ॥ [१३५ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/137_kravyAdAMs_tu.md">
<details open><summary><h3>137 क्रव्यादांस् तु ...{Loading}...</h3></summary>

क्रव्यादांस् तु मृगान् हत्वा  
धेनुं दद्यात् पयस्विनीम् ।  
अक्रव्यादान् वत्सतरीम्  
उष्ट्रं हत्वा तु कृष्णलम्  ॥ ११.१३७ ॥ [१३६ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/138_jIna-kArmuka-bastAvIn_pRthag.md">
<details open><summary><h3>138 जीन-कार्मुक-बस्तावीन् पृथग् ...{Loading}...</h3></summary>

जीन-कार्मुक-बस्तावीन्  
पृथग् दद्याद् विशुद्धये ।  
चतुर्णाम् अपि वर्णानां  
नारीर् हत्वानवस्थिताः  ॥ ११.१३८ ॥ [१३७ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/139_dAnena_vadhanirNekam.md">
<details open><summary><h3>139 दानेन वधनिर्णेकम् ...{Loading}...</h3></summary>

दानेन वधनिर्णेकं  
सर्पादीनाम् अशक्नुवन् ।  
एकैकशश् चरेत् कृच्छ्रं  
द्विजः पापापनुत्तये  ॥ ११.१३९ ॥ [१३८ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/140_asthimatAn_tu.md">
<details open><summary><h3>140 अस्थिमतान् तु ...{Loading}...</h3></summary>

अस्थिमतां तु सत्त्वानां  
सहस्रस्य प्रमापणे ।  
पूर्णे चाऽनस्य् अनस्थ्नां तु  
शूद्रहत्याव्रतं चरेत्  ॥ ११.१४० ॥ [१३९ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/141_ki~n_chid.md">
<details open><summary><h3>141 किञ् चिद् ...{Loading}...</h3></summary>

किं चिद् एव तु विप्राय  
दद्याद् अस्थिमतां वधे ।  
अनस्थ्नां चैव हिंसायां  
प्राणायामेन शुध्यति  ॥ ११.१४१ ॥ [१४० मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/142_phaladAnAn_tu.md">
<details open><summary><h3>142 फलदानान् तु ...{Loading}...</h3></summary>

फलदानां तु वृक्षाणां  
छेदने जप्यम् ऋक्-शतम् ।  
गुल्म-वल्ली-लतानां च  
पुष्पितानां च वीरुधाम्  ॥ ११.१४२ ॥ [१४१ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/143_annAdyajAnAM_sattvAnAm.md">
<details open><summary><h3>143 अन्नाद्यजानां सत्त्वानाम् ...{Loading}...</h3></summary>

अन्नाद्यजानां सत्त्वानां  
रसजानां च सर्वशः ।  
फल-पुष्पोद्भवानां च  
घृतप्राशो विशोधनम्  ॥ ११.१४३ ॥ [१४२ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/144_kRShTajAnAm_oShadhInAm.md">
<details open><summary><h3>144 कृष्टजानाम् ओषधीनाम् ...{Loading}...</h3></summary>

कृष्टजानाम् ओषधीनां  
जातानां च स्वयं वने ।  
वृथालम्भे ऽनुगच्छेद् गां  
दिनम् एकं पयो-व्रतः  ॥ ११.१४४ ॥ [१४३ मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/145_etair_vratair.md">
<details open><summary><h3>145 एतैर् व्रतैर् ...{Loading}...</h3></summary>

एतैर् व्रतैर् अपोह्यं स्याद्  
एनो हिंसा-समुद्भवम् ।  
ज्ञानाज्ञानकृतं कृत्स्नं  
शृणुताऽनाद्यभक्षणे  ॥ ११.१४५ ॥ [१४४ मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/146_ajnAnAd_vAruNIm.md">
<details open><summary><h3>146 अज्ञानाद् वारुणीम् ...{Loading}...</h3></summary>

अज्ञानाद् वारुणीं पीत्वा  
संस्कारेणैव शुध्यति ।  
मतिपूर्वम् अनिर्देश्यं  
प्राणान्तिकम् इति स्थितिः  ॥ ११.१४६ ॥ [१४५ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/147_apaH_surAbhAjanasthA.md">
<details open><summary><h3>147 अपः सुराभाजनस्था ...{Loading}...</h3></summary>

अपः सुराभाजनस्था  
मद्यभाण्डस्थितास् तथा ।  
पञ्चरात्रं पिबेत् पीत्वा  
शङ्खपुष्पीशृतं पयः  ॥ ११.१४७ ॥ [१४६ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/148_spRShTva_dattvA.md">
<details open><summary><h3>148 स्पृष्ट्व दत्त्वा ...{Loading}...</h3></summary>

स्पृष्ट्व दत्त्वा च मदिरां  
विधिवत् प्रतिगृह्य च ।  
शूद्रोच्छिष्टाश् च पीत्वापः  
कुशवारि पिबेत् त्र्यहम्  ॥ ११.१४८ ॥ [१४७ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/149_brAhmaNas_tu.md">
<details open><summary><h3>149 ब्राह्मणस् तु ...{Loading}...</h3></summary>

ब्राह्मणस् तु सुरापस्य  
गन्धम् आघ्राय सोमपः ।  
प्राणान् अप्सु त्रिर् आयम्य  
घृतं प्राश्य विशुध्यति  ॥ ११.१४९ ॥ [१४८ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/150_ajnAnAt_prAshya.md">
<details open><summary><h3>150 अज्ञानात् प्राश्य ...{Loading}...</h3></summary>

अज्ञानात् प्राश्य विण्-मूत्रं  
सुरासंस्पृष्टम् एव च ।  
पुनः संस्कारम् अर्हन्ति  
त्रयो वर्णा द्विजातयः  ॥ ११.१५० ॥ [१४९ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/151_vapanam_mekhalA.md">
<details open><summary><h3>151 वपनम् मेखला ...{Loading}...</h3></summary>

वपनं मेखला दण्डो  
भैक्षचर्या व्रतानि च [मेधातिथिपाठः - भैक्ष्यचर्या] ।  
निवर्तन्ते द्विजातीनां  
पुनःसंस्कारकर्मणि  ॥ ११.१५१ ॥ [१५० मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/152_abhojyAnAn_tu.md">
<details open><summary><h3>152 अभोज्यानान् तु ...{Loading}...</h3></summary>

अभोज्यानां तु भुक्त्वान्नं  
स्त्री-शूद्रोच्छिष्टम् एव च ।  
जग्ध्वा मांसम् अभक्ष्यं च  
सप्तरात्रं यवान् पिबेत्  ॥ ११.१५२ ॥ [१५१ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/153_shuktAni_cha.md">
<details open><summary><h3>153 शुक्तानि च ...{Loading}...</h3></summary>

शुक्तानि च कषायांश् च  
पीत्वा मेध्यान्य् अपि द्विजः ।  
तावद् भवत्य् अप्रयतो  
यावत् तन् न व्रजत्य् अधः  ॥ ११.१५३ ॥ [१५२ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/154_viDvarAha-kharoShTrANA~N_gomAyoH.md">
<details open><summary><h3>154 विड्वराह-खरोष्ट्राणाङ् गोमायोः ...{Loading}...</h3></summary>

विड्वराह-खरोष्ट्राणां  
गोमायोः कपि-काकयोः ।  
प्राश्य मूत्र-पुरीषाणि  
द्विजश् चान्द्रायणं चरेत्  ॥ ११.१५४ ॥ [१५३ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/155_shuShkANi_bhuktvA.md">
<details open><summary><h3>155 शुष्काणि भुक्त्वा ...{Loading}...</h3></summary>

शुष्काणि भुक्त्वा मांसानि  
भौमानि कवकानि च ।  
अज्ञातं चैव सूनास्थम्  
एतद् एव व्रतं चरेत्  ॥ ११.१५५ ॥ [१५४ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/156_kravyAda-sUkaroShTrANA~N_kukkuTAnAm.md">
<details open><summary><h3>156 क्रव्याद-सूकरोष्ट्राणाङ् कुक्कुटानाम् ...{Loading}...</h3></summary>

क्रव्याद-सूकरोष्ट्राणां  
कुक्कुटानां च भक्षणे ।  
नर-काक-खराणां च  
तप्तकृच्छ्रं विशोधनम्  ॥ ११.१५६ ॥ [१५५ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/157_mAsikAnnan_tu.md">
<details open><summary><h3>157 मासिकान्नन् तु ...{Loading}...</h3></summary>

मासिकान्नं तु यो ऽश्नीयाद्  
असमावर्तको द्विजः ।  
स त्रीण्य् अहान्य् उपवसेद्  
एकाहं चोदके वसेत्  ॥ ११.१५७ ॥ [१५६ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/158_brahmachArI_tu.md">
<details open><summary><h3>158 ब्रह्मचारी तु ...{Loading}...</h3></summary>

ब्रह्मचारी तु यो ऽश्नीयान्  
मधु मांसं कथं चन [मेधातिथिपाठः - व्रतचारी तु] ।  
स कृत्वा प्राकृतं कृच्छ्रं  
व्रतशेषं समापयेत्  ॥ ११.१५८ ॥ [१५७ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/159_biDAla-kAkAkhUchChiShTa~n_jagdhvA.md">
<details open><summary><h3>159 बिडाल-काकाखूच्छिष्टञ् जग्ध्वा ...{Loading}...</h3></summary>

बिडाल-काकाखूच्छिष्टं  
जग्ध्वा श्व-नकुलस्य च ।  
केश-कीटावपन्नं च  
पिबेद् ब्रह्मसुवर्चलाम्  ॥ ११.१५९ ॥ [१५८ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/160_abhojyam_annam.md">
<details open><summary><h3>160 अभोज्यम् अन्नम् ...{Loading}...</h3></summary>

अभोज्यम् अन्नं नाऽत्तव्यम्  
आत्मनः शुद्धिम् इच्छता ।  
अज्ञानभुक्तं तूत्तार्यं  
शोध्यं वाप्य् आशु शोधनैः  ॥ ११.१६० ॥ [१५९ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/161_eSho.anAdyAdanasyokto.md">
<details open><summary><h3>161 एषो ऽनाद्यादनस्योक्तो ...{Loading}...</h3></summary>

एषो ऽनाद्यादनस्योक्तो  
व्रतानां विविधो विधिः ।  
स्तेयदोषापहर्तॄणां  
व्रतानां श्रूयतां विधिः  ॥ ११.१६१ ॥ [१६० मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/162_dhAnyAnna-dhanachauryANi_kRtvA.md">
<details open><summary><h3>162 धान्यान्न-धनचौर्याणि कृत्वा ...{Loading}...</h3></summary>

धान्यान्न-धनचौर्याणि  
कृत्वा कामाद् द्विजोत्तमः ।  
स्वजातीयगृहाद् एव  
कृच्छ्राब्देन विशुध्यति  ॥ ११.१६२ ॥ [१६१ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/163_manuShyANAn_tu.md">
<details open><summary><h3>163 मनुष्याणान् तु ...{Loading}...</h3></summary>

मनुष्याणां तु हरणे  
स्त्रीणां क्षेत्र-गृहस्य च ।  
कूप-वापीजलानां च  
शुद्धिश् चान्द्रायणं स्मृतम्  ॥ ११.१६३ ॥ [१६२ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/164_dravyANAm_alpa-sArANAm.md">
<details open><summary><h3>164 द्रव्याणाम् अल्प-साराणाम् ...{Loading}...</h3></summary>

द्रव्याणाम् अल्प-साराणां  
स्तेयं कृत्वान्यवेश्मतः [मेधातिथिपाठः - कृत्वान्यवेश्मनि] ।  
चरेत् सांतपनं कृच्छ्रं  
तन् निर्यात्य् आत्मशुद्धये  ॥ ११.१६४ ॥ [१६३ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/165_bhaxya-bhojyApaharaNe_yAna-shayyAsanasya.md">
<details open><summary><h3>165 भक्ष्य-भोज्यापहरणे यान-शय्यासनस्य ...{Loading}...</h3></summary>

भक्ष्य-भोज्यापहरणे  
यान-शय्यासनस्य च ।  
पुष्प-मूल-फलानां च  
पञ्चगव्यं विशोधनम्  ॥ ११.१६५ ॥ [१६४ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/166_tRNa-kAShTha-drumANA~n_cha.md">
<details open><summary><h3>166 तृण-काष्ठ-द्रुमाणाञ् च ...{Loading}...</h3></summary>

तृण-काष्ठ-द्रुमाणां च  
शुष्कान्नस्य गुडस्य च ।  
चेल-चर्मामिषाणां च  
त्रिरात्रं स्याद् अभोजनम् [मेधातिथिपाठः - चैल-चर्मामिक्षाणां]  ॥ ११.१६६ ॥ [१६५ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/167_maNi-muktA-pravAlAnAn_tAmrasya.md">
<details open><summary><h3>167 मणि-मुक्ता-प्रवालानान् ताम्रस्य ...{Loading}...</h3></summary>

मणि-मुक्ता-प्रवालानां  
ताम्रस्य रजतस्य च ।  
अयः-कांस्योपलानां च  
द्वादशाहं कणान्नता  ॥ ११.१६७ ॥ [१६६ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/168_kArpAsa-kITajorNAnAn_dvishaphaikashaphasya.md">
<details open><summary><h3>168 कार्पास-कीटजोर्णानान् द्विशफैकशफस्य ...{Loading}...</h3></summary>

कार्पास-कीटजोर्णानां  
द्विशफैकशफस्य च [मेधातिथिपाठः - द्वेशफैकखुरस्य च] ।  
पक्षि-गन्धौषधीनां च  
रज्ज्वाश् चैव त्र्यहं पयः  ॥ ११.१६८ ॥ [१६७ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/169_etair_vratair.md">
<details open><summary><h3>169 एतैर् व्रतैर् ...{Loading}...</h3></summary>

एतैर् व्रतैर् अपोहेत  
पापं स्तेयकृतं द्विजः ।  
अगम्यागमनीयं तु  
व्रतैर् एभिर् अपानुदेत्  ॥ ११.१६९ ॥ [१६८ मेधातिथिपाठे]
</details>
</div>




<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/170_gurutalpavrata~N_kuryAd.md">
<details open><summary><h3>170 गुरुतल्पव्रतङ् कुर्याद् ...{Loading}...</h3></summary>

गुरुतल्पव्रतं कुर्याद्  
रेतः सिक्त्वा स्वयोनिषु ।  
सख्युः पुत्रस्य च स्त्रीषु  
कुमारीष्व् अन्त्यजासु च  ॥ ११.१७० ॥ [१६९ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/171_paitRsvaseyIm_bhaginIm.md">
<details open><summary><h3>171 पैतृस्वसेयीम् भगिनीम् ...{Loading}...</h3></summary>

पैतृस्वसेयीं भगिनीं  
स्वस्रीयां मातुर् एव च ।  
मातुश् च भ्रातुस् तनयां  
गत्वा चान्द्रायणं चरेत् [भ्रातुर् आप्तस्य गत्वा]  ॥ ११.१७१ ॥ [१७० मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/172_etAs_tisras.md">
<details open><summary><h3>172 एतास् तिस्रस् ...{Loading}...</h3></summary>

एतास् तिस्रस् तु भार्यार्थे  
नोपयच्छेत् तु बुद्धिमान् ।  
ज्ञातित्वेनाऽनुपेयास् ताः  
पतति ह्य् उपयन्न् अधः  ॥ ११.१७२ ॥ [१७१ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/173_amAnuShIShU_puruSha.md">
<details open><summary><h3>173 अमानुषीषू पुरुष ...{Loading}...</h3></summary>

अमानुषीषू पुरुष  
उदक्यायाम् अयोनिषु ।  
रेतः सिक्त्वा जले चैव  
कृच्छ्रं सांतपनं चरेत्  ॥ ११.१७३ ॥ [१७२ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/174_maithunan_tu.md">
<details open><summary><h3>174 मैथुनन् तु ...{Loading}...</h3></summary>

मैथुनं तु समासेव्य  
पुंसि योषिति वा द्विजः ।  
गो-याने ऽप्सु दिवा चैव  
स-वासाः स्नानम् आचरेत्  ॥ ११.१७४ ॥ [१७३ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/175_chaNDAlAntyastriyo_gatvA.md">
<details open><summary><h3>175 चण्डालान्त्यस्त्रियो गत्वा ...{Loading}...</h3></summary>

चण्डालान्त्यस्त्रियो गत्वा  
भुक्त्वा च प्रतिगृह्य च ।  
पतत्य् अज्ञानतो विप्रो  
ज्ञानात् साम्यं तु गच्छति  ॥ ११.१७५ ॥ [१७४ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/176_vipraduShTAM_striyam.md">
<details open><summary><h3>176 विप्रदुष्टां स्त्रियम् ...{Loading}...</h3></summary>

विप्रदुष्टां स्त्रियं भर्ता  
निरुन्ध्याद् एकवेश्मनि ।  
यत् पुंसः परदारेषु  
तच् चैनां चारयेद् व्रतम्  ॥ ११.१७६ ॥ [१७५ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/177_sA_chet.md">
<details open><summary><h3>177 सा चेत् ...{Loading}...</h3></summary>

सा चेत् पुनः प्रदुष्येत् तु  
सदृशेनोपमन्त्रिता [क्:सदृशेनोपयन्त्रिता?] ।  
कृच्छ्रं चान्द्रायणं चैव  
तद् अस्याः पावनं स्मृतम्  ॥ ११.१७७ ॥ [१७६ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/178_yat_karoty.md">
<details open><summary><h3>178 यत् करोत्य् ...{Loading}...</h3></summary>

यत् करोत्य् एकरात्रेण  
वृषलीसेवनाद् द्विजः ।  
तद् भैक्षभुग् जपन् नित्यं  
त्रिभिर् वर्षैर् व्यपोहति  ॥ ११.१७८ ॥ [१७७ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/179_eShA_pApakRtAm.md">
<details open><summary><h3>179 एषा पापकृताम् ...{Loading}...</h3></summary>

एषा पापकृताम् उक्ता  
चतुर्णाम् अपि निष्कृतिः ।  
पतितैः संप्रयुक्तानाम्  
इमाः शृणुत निष्कृतीः  ॥ ११.१७९ ॥ [१७८ मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/180_saMvatsareNa_patati.md">
<details open><summary><h3>180 संवत्सरेण पतति ...{Loading}...</h3></summary>

संवत्सरेण पतति  
पतितेन सहाचरन् ।  
याजनाध्यापनाद् यौनान्  
न तु यानासनाशनात्  ॥ ११.१८० ॥ [१७९ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/181_yo_yena.md">
<details open><summary><h3>181 यो येन ...{Loading}...</h3></summary>

यो येन पतितेनैषां  
संसर्गं याति मानवः ।  
स तस्यैव व्रतं कुर्यात्  
तत्संसर्गविशुद्धये  ॥ ११.१८१ ॥ [१८० मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/182_patitasyodaka~N_kAryam.md">
<details open><summary><h3>182 पतितस्योदकङ् कार्यम् ...{Loading}...</h3></summary>

पतितस्योदकं कार्यं  
सपिण्डैर् बान्धवैर् बहिः ।  
निन्दिते ऽहनि सायाह्ने  
ज्ञाति-र्त्विग्-गुरुसंनिधौ  ॥ ११.१८२ ॥ [१८१ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/183_dAsI_ghaTam.md">
<details open><summary><h3>183 दासी घटम् ...{Loading}...</h3></summary>

दासी घटम् अपां पूर्णं  
पर्यस्येत् प्रेतवत् पदा ।  
अहोरात्रम् उपासीरन्न्  
अशौचं बान्धवैः सह  ॥ ११.१८३ ॥ [१८२ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/184_nivarteraMsh_cha.md">
<details open><summary><h3>184 निवर्तेरंश् च ...{Loading}...</h3></summary>

निवर्तेरंश् च तस्मात् तु  
संभाषण-सहासने ।  
दायाद्यस्य प्रदानं च  
यात्रा चैव हि लौकिकी  ॥ ११.१८४ ॥ [१८३ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/185_jyeShThatA_cha.md">
<details open><summary><h3>185 ज्येष्ठता च ...{Loading}...</h3></summary>

ज्येष्ठता च निवर्तेत  
ज्येष्ठावाप्यं च यद् धनम् [मेधातिथिपाठः - यद् वसु] ।  
ज्येष्ठांशं प्राप्नुयाच् चाऽस्य  
यवीयान् गुणतो ऽधिकः  ॥ ११.१८५ ॥ [१८४ मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/186_prAyashchitte_tu.md">
<details open><summary><h3>186 प्रायश्चित्ते तु ...{Loading}...</h3></summary>

प्रायश्चित्ते तु चरिते  
पूर्णकुम्भम् अपां नवम् ।  
तेनैव सार्धं प्रास्येयुः  
स्नात्वा पुण्ये जलाशये  ॥ ११.१८६ ॥ [१८५ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/187_sa_tv.md">
<details open><summary><h3>187 स त्व् ...{Loading}...</h3></summary>

स त्व् अप्सु तं घटं प्रास्य  
प्रविश्य भवनं स्वकम् ।  
सर्वाणि ज्ञातिकार्याणि  
यथापूर्वं समाचरेत्  ॥ ११.१८७ ॥ [१८६ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/188_etad_eva.md">
<details open><summary><h3>188 एतद् एव ...{Loading}...</h3></summary>

एतद् एव विधिं कुर्याद्  
योषित्सु पतितास्व् अपि [मेधातिथिपाठः - एतम् एव विधिं] ।  
वस्त्रान्न-पानं देयं तु  
वसेयुश् च गृहान्तिके  ॥ ११.१८८ ॥ [१८७ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/189_enasvibhir_anirNiktair.md">
<details open><summary><h3>189 एनस्विभिर् अनिर्णिक्तैर् ...{Loading}...</h3></summary>

एनस्विभिर् अनिर्णिक्तैर्  
नाऽर्थं किं चित् सहाचरेत् ।  
कृतनिर्णेजनांश् चैव  
न जुगुप्सेत कर्हि चित् [मेधातिथिपाठः - कृतनिर्णेजनांश् चैतान्]  ॥ ११.१८९ ॥ [१८८ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/190_bAlaghnAMsh_cha.md">
<details open><summary><h3>190 बालघ्नांश् च ...{Loading}...</h3></summary>

बालघ्नांश् च कृतघ्नांश् च  
विशुद्धान् अपि धर्मतः ।  
शरणागतहन्तॄंश् च  
स्त्रीहन्तॄंश् च न संवसेत्  ॥ ११.१९० ॥ [१८९ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/191_yeShAn_dvijAnAm.md">
<details open><summary><h3>191 येषान् द्विजानाम् ...{Loading}...</h3></summary>

येषां द्विजानां सावित्री  
नाऽनूच्येत यथाविधि ।  
तांश् चारयित्वा त्रीन् कृच्छ्रान्  
यथाविध्य् उपनाययेत्  ॥ ११.१९१ ॥ [१९० मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/192_prAyashchitta~n_chikIrShanti.md">
<details open><summary><h3>192 प्रायश्चित्तञ् चिकीर्षन्ति ...{Loading}...</h3></summary>

प्रायश्चित्तं चिकीर्षन्ति  
विकर्मस्थास् तु ये द्विजाः ।  
ब्रह्मणा च परित्यक्तास्  
तेषाम् अप्य् एतद् आदिशेत्  ॥ ११.१९२ ॥ [१९१ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/193_yad_garhitenA-rjayanti.md">
<details open><summary><h3>193 यद् गर्हितेनाऽर्जयन्ति ...{Loading}...</h3></summary>

यद् गर्हितेनाऽर्जयन्ति  
कर्मणा ब्राह्मणा धनम् ।  
तस्योत्सर्गेण शुध्यन्ति  
जप्येन तपसैव च  ॥ ११.१९३ ॥ [१९२ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/194_japitvA_trINi.md">
<details open><summary><h3>194 जपित्वा त्रीणि ...{Loading}...</h3></summary>

जपित्वा त्रीणि सावित्र्याः  
सहस्राणि समाहितः ।  
मासं गोष्ठे पयः पीत्वा  
मुच्यते ऽसत्प्रतिग्रहात्  ॥ ११.१९४ ॥ [१९३ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/195_upavAsakRshan_tam.md">
<details open><summary><h3>195 उपवासकृशन् तम् ...{Loading}...</h3></summary>

उपवासकृशं तं तु  
गोव्रजात् पुनर् आगतम् ।  
प्रणतं प्रति पृच्छेयुः  
साम्यं सौम्येच्छसीति किम्  ॥ ११.१९५ ॥ [१९४ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/196_satyam_uktvA.md">
<details open><summary><h3>196 सत्यम् उक्त्वा ...{Loading}...</h3></summary>

सत्यम् उक्त्वा तु विप्रेषु  
विकिरेद् यवसं गवाम् ।  
गोभिः प्रवर्तिते तीर्थे  
कुर्युस् तस्य परिग्रहम्  ॥ ११.१९६ ॥ [१९५ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/197_vrAtyAnAM_yAjanam.md">
<details open><summary><h3>197 व्रात्यानां याजनम् ...{Loading}...</h3></summary>

व्रात्यानां याजनं कृत्वा  
परेषाम् अन्त्यकर्म च ।  
अभिचारम् अहीनं च  
त्रिभिः कृच्छ्रैर् व्यपोहति  ॥ ११.१९७ ॥ [१९६ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/198_sharaNAgatam_parityajya.md">
<details open><summary><h3>198 शरणागतम् परित्यज्य ...{Loading}...</h3></summary>

शरणागतं परित्यज्य  
वेदं विप्लाव्य च द्विजः ।  
संवत्सरं यवाहारस्  
तत् पापम् अपसेधति  ॥ ११.१९८ ॥ [१९७ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/199_shva-shRgAla-kharair_daShTo.md">
<details open><summary><h3>199 श्व-शृगाल-खरैर् दष्टो ...{Loading}...</h3></summary>

श्व-शृगाल-खरैर् दष्टो  
ग्राम्यैः क्रव्याद्भिर् एव च ।  
नराश्वोष्ट्र-वराहैश् च  
प्राणायामेन शुध्यति  ॥ ११.१९९ ॥ [१९८ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/200_ShaShThAnnakAlatA_mAsam.md">
<details open><summary><h3>200 षष्ठान्नकालता मासम् ...{Loading}...</h3></summary>

षष्ठान्नकालता मासं  
संहिताजप एव वा ।  
 होमाश् च सकला नित्यम्  
अपाङ्क्त्यानां विशोधनम् [मेधातिथिपाठः - होमाश् च शाकला]  ॥ ११.२०० ॥ [१९९ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/201_uShTrayAnaM_samAruhya.md">
<details open><summary><h3>201 उष्ट्रयानं समारुह्य ...{Loading}...</h3></summary>

उष्ट्रयानं समारुह्य  
खरयानं तु कामतः ।  
स्नात्वा तु विप्रो दिग्-वासाः  
प्राणायामेन शुध्यति  ॥ ११.२०१ ॥ [२०० मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/202_vinAdbhir_apsu.md">
<details open><summary><h3>202 विनाद्भिर् अप्सु ...{Loading}...</h3></summary>

विनाद्भिर् अप्सु वाप्य् आर्तः  
शारीरं संनिषेव्य च ।  
स-चैलो बहिर् आप्लुत्य  
गाम् आलभ्य विशुध्यति  ॥ ११.२०२ ॥ [२०१ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/203_vedoditAnAn_nityAnAm.md">
<details open><summary><h3>203 वेदोदितानान् नित्यानाम् ...{Loading}...</h3></summary>

वेदोदितानां नित्यानां  
कर्मणां समतिक्रमे ।  
स्नातकव्रतलोपे च  
प्रायश्चित्तम् अभोजनम्  ॥ ११.२०३ ॥ [२०२ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/204_hunkAram_brAhmaNasyoktvA.md">
<details open><summary><h3>204 हुङ्कारम् ब्राह्मणस्योक्त्वा ...{Loading}...</h3></summary>

हुङ्कारं ब्राह्मणस्योक्त्वा  
त्वम्कारं च गरीयसः ।  
स्नात्वानश्नन्न् अहः शेषम्  
अभिवाद्य प्रसादयेत्  ॥ ११.२०४ ॥ [२०३ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/205_tADayitvA_tRNenA-pi.md">
<details open><summary><h3>205 ताडयित्वा तृणेनाऽपि ...{Loading}...</h3></summary>

ताडयित्वा तृणेनाऽपि  
कण्ठे वाबध्य वाससा ।  
विवादे वा विनिर्जित्य  
प्रणिपत्य प्रसादयेत्  ॥ ११.२०५ ॥ [२०४ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/206_avagUrya_tv.md">
<details open><summary><h3>206 अवगूर्य त्व् ...{Loading}...</h3></summary>

अवगूर्य त्व् अब्दशतं  
सहस्रम् अभिहत्य च ।  
जिघांसया ब्राह्मणस्य  
नरकं प्रतिपद्यते  ॥ ११.२०६ ॥ [२०५ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/207_shoNitaM_yAvataH.md">
<details open><summary><h3>207 शोणितं यावतः ...{Loading}...</h3></summary>

शोणितं यावतः पांसून्  
संगृह्णाति महीतले ।  
तावन्त्य् अब्दसहस्राणि  
तत्कर्ता नरके वसेत् [मेधातिथिपाठः - नरके व्रजेत्]  ॥ ११.२०७ ॥ [२०६ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/208_avagUrya_charet.md">
<details open><summary><h3>208 अवगूर्य चरेत् ...{Loading}...</h3></summary>

अवगूर्य चरेत् कृच्छ्रम्  
अतिकृच्छ्रं निपातने ।  
कृच्छ्रातिकृच्छ्रौ कुर्वीत  
विप्रस्योत्पाद्य शोणितम्  ॥ ११.२०८ ॥ [२०७ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/209_anuktaniShkRtInAn_tu.md">
<details open><summary><h3>209 अनुक्तनिष्कृतीनान् तु ...{Loading}...</h3></summary>

अनुक्तनिष्कृतीनां तु  
पापानाम् अपनुत्तये ।  
शक्तिं चाऽवेक्ष्य पापं च  
प्रायश्चित्तं प्रकल्पयेत्  ॥ ११.२०९ ॥ [२०८ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/210_yair_abhyupAyair.md">
<details open><summary><h3>210 यैर् अभ्युपायैर् ...{Loading}...</h3></summary>

यैर् अभ्युपायैर् एनांसि  
मानवो व्यपकर्षति ।  
तान् वो ऽभ्युपायान् वक्ष्यामि  
देवर्षि-पितृसेवितान्  ॥ ११.२१० ॥ [२०९ मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/211_tryaham_prAtas.md">
<details open><summary><h3>211 त्र्यहम् प्रातस् ...{Loading}...</h3></summary>

त्र्यहं प्रातस् त्र्यहं सायं  
त्र्यहम् अद्याद् अयाचितम् ।  
त्र्यहं परं च नाऽश्नीयात्  
प्राजापत्यं चरन् द्विजः  ॥ ११.२११ ॥ [२१० मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/212_gomUtra~N_gomayam.md">
<details open><summary><h3>212 गोमूत्रङ् गोमयम् ...{Loading}...</h3></summary>

गोमूत्रं गोमयं क्षीरं  
दधि सर्पिः कुशोदकम् ।  
एकरात्रोपवासश् च  
कृच्छ्रं सांतपनं स्मृतम्  ॥ ११.२१२ ॥ [२११ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/213_ekaika~N_grAsam.md">
<details open><summary><h3>213 एकैकङ् ग्रासम् ...{Loading}...</h3></summary>

एकैकं ग्रासम् अश्नीयात्  
त्र्यहाणि त्रीणि पूर्ववत् ।  
त्र्यहं चोपवसेद् अन्त्यम्  
अतिकृच्छ्रं चरन् द्विजः  ॥ ११.२१३ ॥ [२१२ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/214_taptakRchChra~n_charan.md">
<details open><summary><h3>214 तप्तकृच्छ्रञ् चरन् ...{Loading}...</h3></summary>

तप्तकृच्छ्रं चरन् विप्रो  
जल-क्षीर-घृतानिलान् ।  
प्रति-त्र्यहं पिबेद् उष्णान्  
सकृत्स्नायी समाहितः  ॥ ११.२१४ ॥ [२१३ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/215_yatAtmano.apramattasya.md">
<details open><summary><h3>215 यतात्मनो ऽप्रमत्तस्य ...{Loading}...</h3></summary>

यतात्मनो ऽप्रमत्तस्य  
द्वादशाहम् अभोजनम् ।  
पराको नाम कृच्छ्रो ऽयं  
सर्वपापापनोदनः  ॥ ११.२१५ ॥ [२१४ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/216_ekaikaM_hrAsayet.md">
<details open><summary><h3>216 एकैकं ह्रासयेत् ...{Loading}...</h3></summary>

एकैकं ह्रासयेत् पिण्डं  
कृष्णे शुक्ले च वर्धयेत् ।  
उपस्पृशंस् त्रिषवणम्  
एतच् चाण्द्रायणं स्मृतम्  ॥ ११.२१६ ॥ [२१५ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/217_etam_eva.md">
<details open><summary><h3>217 एतम् एव ...{Loading}...</h3></summary>

एतम् एव विधिं कृत्स्नम्  
आचरेद् यवमध्यमे ।  
शुक्लपक्षादिनियतश्  
चरंश् चान्द्रायणं व्रतम्  ॥ ११.२१७ ॥ [२१६ मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/218_aShTAv_aShTau.md">
<details open><summary><h3>218 अष्टाव् अष्टौ ...{Loading}...</h3></summary>

अष्टाव् अष्टौ समश्नीयात्  
पिण्डान् मध्यंदिने स्थिते ।  
नियतात्मा हविष्याशी  
यतिचान्द्रायणं चरन्  ॥ ११.२१८ ॥ [२१७ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/219_chaturaH_prAtar.md">
<details open><summary><h3>219 चतुरः प्रातर् ...{Loading}...</h3></summary>

चतुरः प्रातर् अश्नीयात्  
पिण्डान् विप्रः समाहितः ।  
चतुरो ऽस्तम् इते सूर्ये  
शिशुचान्द्रायणं स्मृतम्  ॥ ११.२१९ ॥ [२१८ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/220_yathA_katham.md">
<details open><summary><h3>220 यथा कथम् ...{Loading}...</h3></summary>

यथा कथं चित् पिण्डानां  
तिस्रो ऽशीतीः समाहितः ।  
मासेनाऽश्नन् हविष्यस्य  
चन्द्रस्यैति सलोकताम्  ॥ ११.२२० ॥ [२१९ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/221_etad_rudrAs.md">
<details open><summary><h3>221 एतद् रुद्रास् ...{Loading}...</h3></summary>

एतद् रुद्रास् तथादित्या  
वसवश् चाचरन् व्रतम् ।  
सर्वाकुशलमोक्षाय  
मरुतश् च महर्षिभिः  ॥ ११.२२१ ॥ [२२० मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/222_mahAvyAhRtibhir_homaH.md">
<details open><summary><h3>222 महाव्याहृतिभिर् होमः ...{Loading}...</h3></summary>

महाव्याहृतिभिर् होमः  
कर्तव्यः स्वयम् अन्वहम् ।  
अहिंसा सत्यम् अक्रोधम्  
आर्जवं च समाचरेत्  ॥ ११.२२२ ॥ [२२१ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/223_trir_ahnas.md">
<details open><summary><h3>223 त्रिर् अह्नस् ...{Loading}...</h3></summary>

त्रिर् अह्नस् त्रिर् निशायां च  
स-वासा जलम् आविशेत् ।  
स्त्री-शूद्र-पतितांश् चैव  
नाऽभिभाषेत कर्हि चित्  ॥ ११.२२३ ॥ [२२२ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/224_sthAnAsanAbhyAM_vihared.md">
<details open><summary><h3>224 स्थानासनाभ्यां विहरेद् ...{Loading}...</h3></summary>

स्थानासनाभ्यां विहरेद्  
अशक्तो ऽधः शयीत वा ।  
ब्रह्मचारी व्रती च स्याद्  
गुरु-देव-द्विजार्चकः  ॥ ११.२२४ ॥ [२२३ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/225_sAvitrI~n_cha.md">
<details open><summary><h3>225 सावित्रीञ् च ...{Loading}...</h3></summary>

सावित्रीं च जपेन् नित्यं  
पवित्राणि च शक्तितः ।  
सर्वेष्व् एव व्रतेष्व् एवं  
प्रायश्चित्तार्थम् आदृतः  ॥ ११.२२५ ॥ [२२४ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/226_etair_dvijAtayaH.md">
<details open><summary><h3>226 एतैर् द्विजातयः ...{Loading}...</h3></summary>

एतैर् द्विजातयः शोध्या  
व्रतैर् आविष्कृतैनसः ।  
अनाविष्कृत-पापांस् तु  
मन्त्रैर् होमैश् च शोधयेत्  ॥ ११.२२६ ॥ [२२५ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/227_khyApanenAnutApena_tapasAdhyayanena.md">
<details open><summary><h3>227 ख्यापनेनानुतापेन तपसाध्ययनेन ...{Loading}...</h3></summary>

ख्यापनेनानुतापेन  
तपसाध्ययनेन च ।  
पापकृन् मुच्यते पापात्  
तथा दानेन चापदि  ॥ ११.२२७ ॥ [२२६ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/228_yathA_yathA.md">
<details open><summary><h3>228 यथा यथा ...{Loading}...</h3></summary>

यथा यथा नरो ऽधर्मं  
स्वयं कृत्वानुभाषते ।  
तथा तथा त्वचेवाऽहिस्  
तेनाऽधर्मेण मुच्यते  ॥ ११.२२८ ॥ [२२७ मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/229_yathA_yathA.md">
<details open><summary><h3>229 यथा यथा ...{Loading}...</h3></summary>

यथा यथा मनस् तस्य  
दुष्कृतं कर्म गर्हति ।  
तथा तथा शरीरं तत्  
तेनाऽधर्मेण मुच्यते  ॥ ११.२२९ ॥ [२२८ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/230_kRtvA_pApam.md">
<details open><summary><h3>230 कृत्वा पापम् ...{Loading}...</h3></summary>

कृत्वा पापं हि संतप्य  
तस्मात् पापात् प्रमुच्यते ।  
नैवं कुर्यां पुनर् इति  
निवृत्त्या पूयते तु सः  ॥ ११.२३० ॥ [२२९ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/231_evaM_sanchintya.md">
<details open><summary><h3>231 एवं सञ्चिन्त्य ...{Loading}...</h3></summary>

एवं संचिन्त्य मनसा  
प्रेत्य कर्मफलोदयम् ।  
मनो-वाङ्-गूर्तिभिर् नित्यं  
शुभं कर्म समाचरेत्  ॥ ११.२३१ ॥ [२३० मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/232_ajnAnAd_yadi.md">
<details open><summary><h3>232 अज्ञानाद् यदि ...{Loading}...</h3></summary>

अज्ञानाद् यदि वा ज्ञानात्  
कृत्वा कर्म विगर्हितम् ।  
तस्माद् विमुक्तिम् अन्विच्छन्  
द्वितीयं न समाचरेत्  ॥ ११.२३२ ॥ [२३१ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/233_yasmin_karmaNy.md">
<details open><summary><h3>233 यस्मिन् कर्मण्य् ...{Loading}...</h3></summary>

यस्मिन् कर्मण्य् अस्य कृते  
मनसः स्याद् अलाघवम् ।  
तस्मिंस् तावत् तपः कुर्याद्  
यावत् तुष्टिकरं भवेत्  ॥ ११.२३३ ॥ [२३२ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/234_tapomUlam_idam.md">
<details open><summary><h3>234 तपोमूलम् इदम् ...{Loading}...</h3></summary>

तपोमूलम् इदं सर्वं  
दैव-मानुषकं सुखम् ।  
तपोमध्यं बुधैः प्रोक्तं  
तपो-ऽन्तं वेददर्शिभिः  ॥ ११.२३४ ॥ [२३३ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/235_brAhmaNasya_tapo.md">
<details open><summary><h3>235 ब्राह्मणस्य तपो ...{Loading}...</h3></summary>

ब्राह्मणस्य तपो ज्ञानं  
तपः क्षत्रस्य रक्षणम् ।  
वैश्यस्य तु तपो वार्ता  
तपः शूद्रस्य सेवनम्  ॥ ११.२३५ ॥ [२३४ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/236_RShayaH_saMyatAtmAnaH.md">
<details open><summary><h3>236 ऋषयः संयतात्मानः ...{Loading}...</h3></summary>

ऋषयः संयतात्मानः  
फल-मूलानिलाशनाः ।  
तपसैव प्रपश्यन्ति  
त्रैलोक्यं स-चराचरम्  ॥ ११.२३६ ॥ [२३५ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/237_auShadhAny_agado.md">
<details open><summary><h3>237 औषधान्य् अगदो ...{Loading}...</h3></summary>

औषधान्य् अगदो विद्या  
दैवी च विविधा स्थितिः ।  
तपसैव प्रसिध्यन्ति  
तपस् तेषां हि साधनम्  ॥ ११.२३७ ॥ [२३६ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/238_yad_dustaram.md">
<details open><summary><h3>238 यद् दुस्तरम् ...{Loading}...</h3></summary>

यद् दुस्तरं यद् दुरापं  
यद् दुर्गं यच् च दुष्करम् ।  
सर्वं तु तपसा साध्यं  
तपो हि दुरतिक्रमम् [मेधातिथिपाठः - सर्वं तत् तपसा]  ॥ ११.२३८ ॥ [२३७ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/239_mahApAtakinash_chaiva.md">
<details open><summary><h3>239 महापातकिनश् चैव ...{Loading}...</h3></summary>

महापातकिनश् चैव  
शेषाश् चाऽकार्यकारिणः ।  
तपसैव सुतप्तेन  
मुच्यन्ते किल्बिषात् ततः  ॥ ११.२३९ ॥ [२३८ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/240_kItAsh_chA-hi-patangAsh.md">
<details open><summary><h3>240 कीताश् चाऽहि-पतङ्गाश् ...{Loading}...</h3></summary>

कीताश् चाऽहि-पतंगाश् च  
पशवश् च वयांसि च ।  
स्थावराणि च भूतानि  
दिवं यान्ति तपोबलात्  ॥ ११.२४० ॥ [२३९ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/241_yat_kim.md">
<details open><summary><h3>241 यत् किम् ...{Loading}...</h3></summary>

यत् किं चिद् एनः कुर्वन्ति  
मनो-वाङ्-गूर्तिभिर् जनाः [मेधातिथिपाठः - मनो-वाक्-कर्मभिर्] ।  
तत् सर्वं निर्दहन्त्य् आशु  
तपसैव तपो-धनाः  ॥ ११.२४१ ॥ [२४० मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/242_tapasaiva_vishuddhasya.md">
<details open><summary><h3>242 तपसैव विशुद्धस्य ...{Loading}...</h3></summary>

तपसैव विशुद्धस्य  
ब्राह्मणस्य दिवौकसः ।  
इज्याश् च प्रतिगृह्णन्ति  
कामान् संवर्धयन्ति च  ॥ ११.२४२ ॥ [२४१ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/243_prajApatir_idam.md">
<details open><summary><h3>243 प्रजापतिर् इदम् ...{Loading}...</h3></summary>

प्रजापतिर् इदं शास्त्रं  
तपसैवाऽसृजत् प्रभुः ।  
तथैव वेदान् ऋषयस्  
तपसा प्रतिपेदिरे  ॥ ११.२४३ ॥ [२४२ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/244_ity_etat.md">
<details open><summary><h3>244 इत्य् एतत् ...{Loading}...</h3></summary>

इत्य् एतत् तपसो देवा  
महाभाग्यं प्रचक्षते [मेधातिथिपाठः - यद् एतत् तपसो] ।  
सर्वस्याऽस्य प्रपश्यन्तस्  
तपसः पुण्यम् उत्तमम् [मेधातिथिपाठः - पुण्यं उद्भवम्]  ॥ ११.२४४ ॥ [२४३ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/245_vedAbhyAso.anvaham.md">
<details open><summary><h3>245 वेदाभ्यासो ऽन्वहम् ...{Loading}...</h3></summary>

वेदाभ्यासो ऽन्वहं शक्त्या  
महायज्ञक्रिया क्षमा ।  
नाशयन्त्य् आशु पापानि  
महापातकजान्य् अपि  ॥ ११.२४५ ॥ [२४४ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/246_yathaidhas_tejasA.md">
<details open><summary><h3>246 यथैधस् तेजसा ...{Loading}...</h3></summary>

यथैधस् तेजसा वह्निः  
प्राप्तं निर्दहति क्षणात् ।  
तथा ज्ञानाग्निना पापं  
सर्वं दहति वेदवित्  ॥ ११.२४६ ॥ [२४५ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/247_ity_etad.md">
<details open><summary><h3>247 इत्य् एतद् ...{Loading}...</h3></summary>

इत्य् एतद् एनसाम् उक्तं  
प्रायश्चित्तं यथाविधि ।  
अत ऊर्ध्वं रहस्याऽनां  
प्रायश्चित्तं निबोधत  ॥ ११.२४७ ॥ [२४६ मेधातिथिपाठे]
</details>
</div>




<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/248_sa-vyAhRti-praNavakAH_prANAyAmAs.md">
<details open><summary><h3>248 स-व्याहृति-प्रणवकाः प्राणायामास् ...{Loading}...</h3></summary>

स-व्याहृति-प्रणवकाः  
प्राणायामास् तु षोडश ।  
अपि भ्रूणहनं मासात्  
पुनन्त्य् अहर् अहः कृताः  ॥ ११.२४८ ॥ [२४७ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/249_kautsa~n_japtvApa.md">
<details open><summary><h3>249 कौत्सञ् जप्त्वाप ...{Loading}...</h3></summary>

कौत्सं जप्त्वाप इत्य् एतद्  
वसिष्ठं च प्रतीत्य् ऋचम् ।  
माहित्रं शुद्धवत्यश् च  
सुरापो ऽपि विशुध्यति  ॥ ११.२४९ ॥ [२४८ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/250_sakRj_japtvAsyavAmIyam.md">
<details open><summary><h3>250 सकृज् जप्त्वास्यवामीयम् ...{Loading}...</h3></summary>

सकृज् जप्त्वास्यवामीयं  
शिवसंकल्पम् एव च ।  
अपहृत्य सुवर्णं तु  
क्षणाद् भवति निर्-मलः  ॥ ११.२५० ॥ [२४९ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/251_haviShpAntIyam_abhyasya.md">
<details open><summary><h3>251 हविष्पान्तीयम् अभ्यस्य ...{Loading}...</h3></summary>

हविष्पान्तीयम् अभ्यस्य  
न तमं ह इतीति च ।  
जपित्वा पौरुषं सूक्तं  
मुच्यते गुरुतल्पगः  ॥ ११.२५१ ॥ [२५० मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/252_enasAM_sthUla-sUxmANAm.md">
<details open><summary><h3>252 एनसां स्थूल-सूक्ष्माणाम् ...{Loading}...</h3></summary>

एनसां स्थूल-सूक्ष्माणां  
चिकीर्षन्न् अपनोदनम् ।  
अवेत्य् ऋचं जपेद् अब्दं  
यत् किं चेदम् इतीति वा  ॥ ११.२५२ ॥ [२५१ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/253_pratigRhyA-pratigrAhyam_bhuktvA.md">
<details open><summary><h3>253 प्रतिगृह्याऽप्रतिग्राह्यम् भुक्त्वा ...{Loading}...</h3></summary>

प्रतिगृह्याऽप्रतिग्राह्यं  
भुक्त्वा चाऽन्नं विगर्हितम् ।  
जपंस् तरत्समन्दीयं  
पूयते मानवस् त्र्यहात्  ॥ ११.२५३ ॥ [२५२ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/254_somAraudran_tu.md">
<details open><summary><h3>254 सोमारौद्रन् तु ...{Loading}...</h3></summary>

सोमारौद्रं तु बह्व्-एनाः  
मासम् अभ्यस्य शुध्यति [मेधातिथिपाठः - समाम् अभ्यस्य] ।  
स्रवन्त्याम् आचरन् स्नानम्  
अर्यम्णाम् इति च तृचम्  ॥ ११.२५४ ॥ [२५३ मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/255_abdArdham_indram.md">
<details open><summary><h3>255 अब्दार्धम् इन्द्रम् ...{Loading}...</h3></summary>

अब्दार्धम् इन्द्रम् इत्य् एतद्  
एनस्वी सप्तकं जपेत् ।  
अप्रशस्तं तु कृत्वाप्सु  
मासम् आसीत भैक्षभुक्  ॥ ११.२५५ ॥ [२५४ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/256_mantraiH_shAkalahomIyair.md">
<details open><summary><h3>256 मन्त्रैः शाकलहोमीयैर् ...{Loading}...</h3></summary>

मन्त्रैः शाकलहोमीयैर्  
अब्दं हुत्वा घृतं द्विजः ।  
सुगुर्व् अप्य् अपहन्त्य् एनो  
जप्त्वा वा नम इत्य् ऋचम्  ॥ ११.२५६ ॥ [२५५ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/257_mahApAtakasaMyukto.anugachChed.md">
<details open><summary><h3>257 महापातकसंयुक्तो ऽनुगच्छेद् ...{Loading}...</h3></summary>

महापातकसंयुक्तो  
ऽनुगच्छेद् गाः समाहितः ।  
अभ्यस्याऽब्दं पावमानीर्  
भैक्षाहारो विशुध्यति  ॥ ११.२५७ ॥ [२५६ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/258_araNye_vA.md">
<details open><summary><h3>258 अरण्ये वा ...{Loading}...</h3></summary>

अरण्ये वा त्रिर् अभ्यस्य  
प्रयतो वेदसंहिताम् ।  
मुच्यते पातकैः सर्वैः  
पराकैः शोधितस् त्रिभिः  ॥ ११.२५८ ॥ [२५७ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/259_tryahan_tUpavased.md">
<details open><summary><h3>259 त्र्यहन् तूपवसेद् ...{Loading}...</h3></summary>

त्र्यहं तूपवसेद् युक्तस्  
त्रिर् अह्नो ऽभ्युपयन्न् अपः ।  
मुच्यते पातकैः सर्वैस्  
त्रिर् जपित्वाघमर्षणम्  ॥ ११.२५९ ॥ [२५८ मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/260_yathAshvamedhaH_kraturAT.md">
<details open><summary><h3>260 यथाश्वमेधः क्रतुराट् ...{Loading}...</h3></summary>

यथाश्वमेधः क्रतुराट्  
सर्वपापाप-नोदनः ।  
तथाघमर्षणं सूक्तं  
सर्वपापाप-नोदनम्  ॥ ११.२६० ॥ [२५९ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/261_hatvA_lokAn.md">
<details open><summary><h3>261 हत्वा लोकान् ...{Loading}...</h3></summary>

हत्वा लोकान् अपीमांस् त्रीन्  
अश्नन्न् अपि यतस् ततः ।  
ऋग्वेदं धारयन् विप्रो  
नैनः प्राप्नोति किं चन  ॥ ११.२६१ ॥ [२६० मेधातिथिपाठे]
</details>
</div>







<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/262_RksaMhitAn_trir.md">
<details open><summary><h3>262 ऋक्संहितान् त्रिर् ...{Loading}...</h3></summary>

ऋक्संहितां त्रिर् अभ्यस्य  
यजुषां वा समाहितः ।  
साम्नां वा स-रहस्यानां  
सर्वपापैः प्रमुच्यते  ॥ ११.२६२ ॥ [२६१ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/263_yathA_mahAhradam.md">
<details open><summary><h3>263 यथा महाह्रदम् ...{Loading}...</h3></summary>

यथा महाह्रदं प्राप्य  
क्षिप्तं लोष्टं विनश्यति ।  
तथा दुश्चरितं सर्वं  
वेदे त्रिवृति मज्जति  ॥ ११.२६३ ॥ [२६२ मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/264_Rcho_yajUMShi.md">
<details open><summary><h3>264 ऋचो यजूंषि ...{Loading}...</h3></summary>

ऋचो यजूंषि चाऽन्यानि  
सामानि विविधानि च ।  
एष ज्ञेयस् त्रिवृद्वेदो  
यो वेदैनं स वेदवित्  ॥ ११.२६४ ॥ [२६३ मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/11/265_AdyaM_yat.md">
<details open><summary><h3>265 आद्यं यत् ...{Loading}...</h3></summary>

आद्यं यत् त्र्यक्षरं ब्रह्म  
त्रयी यस्मिन् प्रतिष्ठिता ।  
स गुह्यो ऽन्यस् त्रिवृद्वेदो  
यस् तं वेद स वेदवित्  ॥ ११.२६५ ॥ [२६४ मेधातिथिपाठे]
</details>
</div>





