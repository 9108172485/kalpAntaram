+++
title = "०५"

+++


## प्रस्तावः
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/001_shrutvaitAn_RShayo.md">
<details open><summary><h3>001 श्रुत्वैतान् ऋषयो ...{Loading}...</h3></summary>

श्रुत्वैतान् ऋषयो धर्मान्  
स्नातकस्य यथोदितान् ।  
इदम् ऊचुर् महात्मानम्  
अनल-प्रभवं भृगुम्  ॥ ५.१ ॥
</details>
</div>




<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/002_evaM_yathoktam.md">
<details open><summary><h3>002 एवं यथोक्तम् ...{Loading}...</h3></summary>

एवं यथोक्तं विप्राणां  
स्वधर्मम् अनुतिष्ठताम् ।  
कथं मृत्युः प्रभवति  
वेद-शास्त्रविदां प्रभो  ॥ ५.२ ॥
</details>
</div>




<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/003_sa_tAn.md">
<details open><summary><h3>003 स तान् ...{Loading}...</h3></summary>

स तान् उवाच धर्मात्मा  
महर्षीन् मानवो भृगुः ।  
श्रूयतां येन दोषेण  
मृत्युर् विप्रान् जिघांसति  ॥ ५.३ ॥
</details>
</div>


<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/004_anabhyAsena_vedAnAm.md">
<details open><summary><h3>004 अनभ्यासेन वेदानाम् ...{Loading}...</h3></summary>

अनभ्यासेन वेदानाम्  
आचारस्य च वर्जनात् ।  
आलस्याद् अन्नदोषाच् च  
मृत्युर् विप्राञ् जिघांसति [मेधातिथिपाठः - विप्रान्]  ॥ ५.४ ॥+++(4)+++
</details>
</div>







  

## भोजनदोषाः
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/005_lashuna~N_gRnjanam.md">
<details open><summary><h3>005 लशुनङ् गृञ्जनम् ...{Loading}...</h3></summary>

लशुनं गृञ्जनं+++(=रक्तलशुनं)+++ चैव  
पलाण्डुं +++(छत्राकार-)+++कवकानि+++(=mushroom)+++ च ।  
अभक्ष्याणि द्विजातीनाम्  
अमेध्य-प्रभवानि च  ॥ ५.५ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/006_lohitAn_vRxaniryAsAn.md">
<details open><summary><h3>006 लोहितान् वृक्षनिर्यासान् ...{Loading}...</h3></summary>

लोहितान् वृक्षनिर्यासान्  
वृश्चन-प्रभवांस् तथा [मेधातिथिपाठः - व्रश्चन-प्रभवांस्] ।  
शेलुं+++(=फलविशेषं)+++ गव्यं च पेयूषं+++(=सद्यःप्रसूतगोदुग्धं)+++  
प्रयत्नेन विवर्जयेत् [मेधातिथिपाठः - पीयूषं]  ॥ ५.६ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/007_vRthA_kRsara-saMyAvam.md">
<details open><summary><h3>007 वृथा कृसर-संयावम् ...{Loading}...</h3></summary>

+++(वैश्वादेवादिकं विना)+++ वृथा कृसर-संयावं  
पायसापूपम् एव च ।  
अनुपाकृत-मांसानि  
देवान्नानि हवींषि च  ॥ ५.७ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/008_anirdashAyA_goH.md">
<details open><summary><h3>008 अनिर्दशाया गोः ...{Loading}...</h3></summary>

अनिर्दशाया गोः क्षीरम्  
औष्ट्रम् ऐकशफं तथा ।  
आविकं सन्धिनी+++(उभयसन्ध्यक्षीरदात्रि)+++-क्षीरं  
वि-वत्सायाश् च गोः पयः [मेधातिथिपाठः - सन्धिनीक्षीरं]  ॥ ५.८ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/009_AraNyAnA~n_cha.md">
<details open><summary><h3>009 आरण्यानाञ् च ...{Loading}...</h3></summary>

आरण्यानां च सर्वेषां  
मृगाणां माहिषं विना ।  
स्त्रीक्षीरं चैव वर्ज्यानि  
सर्व-शुक्तानि+++(=आम्लानि)+++ चैव हि  ॥ ५.९ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/010_dadhi_bhaxyam.md">
<details open><summary><h3>010 दधि भक्ष्यम् ...{Loading}...</h3></summary>

दधि भक्ष्यं च शुक्तेषु  
सर्वं च दधि-सम्भवम् [मेधातिथिपाठः - दधि-सम्भवम्] ।  
यानि चैवाऽभिषूयन्ते  
पुष्प-मूल-फलैः शुभैः  ॥ ५.१० ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/011_kravyAdA~n_shakunAn.md">
<details open><summary><h3>011 क्रव्यादाञ् शकुनान् ...{Loading}...</h3></summary>

क्रव्यादाञ् शकुनान् सर्वांस्  
तथा ग्रामनिवासिनः [मेधातिथिपाठः - क्रव्यादः शकुनीन्] ।  
अनिर्दिष्टांश् चैकशफांष्  
टिट्टिभं +++(पक्षिणं)+++ च विवर्जयेत्  ॥ ५.११ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/012_kalavinkam_plavam.md">
<details open><summary><h3>012 कलविङ्कम् प्लवम् ...{Loading}...</h3></summary>

कलविङ्कं+++(=चटकं)+++ प्लवं हंसं  
चक्राह्वं ग्रामकुक्कुटम् ।  
सारसं रज्जुवालं च  
दात्यूहं शुक-सारिके [मेधातिथिपाठः - रज्जुदालं]  ॥ ५.१२ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/013_pratudA~n_jAlapAdAMsh.md">
<details open><summary><h3>013 प्रतुदाञ् जालपादांश् ...{Loading}...</h3></summary>

+++(चञ्चुभिः)+++ प्रतुदाञ् जालपादांश् च  
कोयष्टि+++(=lapwing)+++--नख-विष्किरान् [मेधातिथिपाठः - प्रतुदान्] ।  
निमज्जतश् च मत्स्यादान्  
सौनं+++(=सूनाप्राप्तं)+++ वल्लूरम्+++(=शोषीतमांसम्)+++ एव च  ॥ ५.१३ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/014_baka~n_chaiva.md">
<details open><summary><h3>014 बकञ् चैव ...{Loading}...</h3></summary>

बकं चैव बलाकां च  
काकोलं खञ्जरीटकम् ।  
मत्स्यादान् विड्-वराहांश् च  
मत्स्यान् एव च सर्वशः  ॥ ५.१४ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/015_yo_yasya.md">
<details open><summary><h3>015 यो यस्य ...{Loading}...</h3></summary>

यो यस्य मांसम् अश्नाति  
स तन्मांसाद उच्यते ।  
मत्स्यादः सर्वमांसादस्  
तस्मान् मत्स्यान् विवर्जयेत्  ॥ ५.१५ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/016_pAThIna-rohitAv_Adyau.md">
<details open><summary><h3>016 पाठीन-रोहिताव् आद्यौ ...{Loading}...</h3></summary>

पाठीन-रोहिताव् आद्यौ  
नियुक्तौ हव्य-कव्ययोः ।  
राजीवान् सिंहतुण्डाश् च  
स-शल्काश् चैव सर्वशः [मेधातिथिपाठः - राजीवाः]  ॥ ५.१६ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/017_na_bhaxayed.md">
<details open><summary><h3>017 न भक्षयेद् ...{Loading}...</h3></summary>

न भक्षयेद् एकचरान्  
अज्ञातांश् च मृग-द्विजान् ।  
भक्ष्येष्व् अपि समुद्दिष्टान्  
सर्वान् पञ्चनखांस् तथा  ॥ ५.१७ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/018_shvAvidhaM_shalyakam.md">
<details open><summary><h3>018 श्वाविधं शल्यकम् ...{Loading}...</h3></summary>

श्वाविधं+++(=porcupine)+++ शल्यकं गोधां  
खड्ग-कूर्म-शशांस् तथा ।  
भक्ष्यान् पञ्चनखेष्व् आहुर्  
अनुष्ट्रांश् चैकतो-दतः +++(न त्व् अनेकदन्तपङ्क्तीन्)+++ ॥ ५.१८ ॥
</details>
</div>







  

### प्रायश्चित्तम्
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/019_ChatrAkaM_viDvarAham.md">
<details open><summary><h3>019 छत्राकं विड्वराहम् ...{Loading}...</h3></summary>

छत्राकं+++(=छत्राकारकवकानि)+++ विड्वराहं च  
लशुनं ग्रामकुक्कुटम् ।  
पलाण्डुं गृञ्जनं चैव  
मत्या जग्ध्वा पतेद् द्विजः  ॥ ५.१९ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/020_amatyaitAni_ShaD.md">
<details open><summary><h3>020 अमत्यैतानि षड् ...{Loading}...</h3></summary>

अमत्यैतानि षड् जग्ध्वा  
कृच्छ्रं सान्तपनं चरेत् ।  
यतिचान्द्रायाणं वापि  
शेषेषूपवसेद् अहः  ॥ ५.२० ॥+++(4)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/021_saMvatsarasyaikam_api.md">
<details open><summary><h3>021 संवत्सरस्यैकम् अपि ...{Loading}...</h3></summary>

संवत्सरस्यैकम् अपि  
चरेत् कृच्छ्रं द्विजोत्तमः ।  
अज्ञात-भुक्त-शुद्ध्य्-अर्थं  
ज्ञातस्य तु विषेशतः +++(स्यात्)+++ ॥ ५.२१ ॥+++(5)+++
</details>
</div>







  

## यज्ञे पशुवधः
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/022_yajnArtham_brAhmaNair.md">
<details open><summary><h3>022 यज्ञार्थम् ब्राह्मणैर् ...{Loading}...</h3></summary>

यज्ञार्थं ब्राह्मणैर् वध्याः  
प्रशस्ता मृग-पक्षिणः ।  
भृत्यानां चैव वृत्त्य्-अर्थम्  
अगस्त्यो ह्य् आचरत् पुरा  ॥ ५.२२ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/023_babhUvur_hi.md">
<details open><summary><h3>023 बभूवुर् हि ...{Loading}...</h3></summary>

बभूवुर् हि पुरोडाशा  
भक्ष्याणां मृग-पक्षिणाम् ।  
पुराणेष्व् अपि यज्ञेषु  
ब्रह्म-क्षत्र-सवेषु च [[मेधातिथिपाठः - पुराणेष्व् ऋषियज्ञेषु]  ॥ ५.२३ ॥
</details>
</div>







  

## पर्युषितान्नम्
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/024_yat_kim.md">
<details open><summary><h3>024 यत् किम् ...{Loading}...</h3></summary>

यत् किं चित् स्नेहसंयुक्तं  
भक्ष्यं भोज्यम् अगर्हितम् ।  
तत् पर्युषितम् अप्य् आद्यं  
हविःशेषं च यद् भवेत्  ॥ ५.२४ ॥+++(5)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/025_chirasthitam_api.md">
<details open><summary><h3>025 चिरस्थितम् अपि ...{Loading}...</h3></summary>

चिरस्थितम् अपि त्व् आद्यम्  
अ-स्नेहाक्तं द्विजातिभिः ।  
यव-गोधूमजं सर्वं  
पयसश् चैव विक्रिया  ॥ ५.२५ ॥+++(5)+++
</details>
</div>







  

## मांसभक्षणम्
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/026_etad_uktam.md">
<details open><summary><h3>026 एतद् उक्तम् ...{Loading}...</h3></summary>

एतद् उक्तं द्विजातीनां  
भक्ष्याभक्ष्यम् अशेषतः ।  
मांसस्याऽतः प्रवक्ष्यामि  
विधिं भक्षणवर्जने  ॥ ५.२६ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/027_proxitam_bhaxayen.md">
<details open><summary><h3>027 प्रोक्षितम् भक्षयेन् ...{Loading}...</h3></summary>

प्रोक्षितं भक्षयेन् मांसं  
ब्राह्मणानां च काम्यया ।  
यथाविधि नियुक्तस् तु  
प्राणानाम् एव चाऽत्यये  ॥ ५.२७ ॥
</details>
</div>







  

### सहजता
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/028_prANasyA-nnam_idam.md">
<details open><summary><h3>028 प्राणस्याऽन्नम् इदम् ...{Loading}...</h3></summary>

प्राणस्याऽन्नम् इदं सर्वं  
प्रजापतिर् अकल्पयत् ।  
स्थावरं जङ्गमं चैव  
सर्वं प्राणस्य भोजनम्  ॥ ५.२८ ॥+++(5)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/029_charANAm_annam.md">
<details open><summary><h3>029 चराणाम् अन्नम् ...{Loading}...</h3></summary>

चराणाम् अन्नम् अचरा  
दंष्ट्रिणाम् अप्य् अदंष्ट्रिणः ।  
अहस्ताश् च स-हस्तानां  
शूराणां चैव भीरवः  ॥ ५.२९ ॥+++(5)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/030_nA-ttA_duShyaty.md">
<details open><summary><h3>030 नाऽत्ता दुष्यत्य् ...{Loading}...</h3></summary>

नाऽत्ता दुष्यत्य् अदन्न् आद्यान्  
प्राणिनो ऽहन्य् अहन्य् अपि ।  
धात्रैव सृष्टा ह्य् आद्याश् च  
प्राणिनो ऽत्तार एव च  ॥ ५.३० ॥
</details>
</div>







  

### विधिवद्भक्षणम्
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/031_yajnAya_jagdhir.md">
<details open><summary><h3>031 यज्ञाय जग्धिर् ...{Loading}...</h3></summary>

यज्ञाय जग्धिर् मांसस्येत्य्  
एष दैवो विधिः स्मृतः ।  
अतो ऽन्यथा प्रवृत्तिस् तु  
राक्षसो विधिर् उच्यते  ॥ ५.३१ ॥+++(4)+++
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/032_krItvA_svayam.md">
<details open><summary><h3>032 क्रीत्वा स्वयम् ...{Loading}...</h3></summary>

क्रीत्वा स्वयं वाप्य् उत्पाद्य  
परोपकृतम् एव वा ।  
देवान् पितॄंश् चाऽर्चयित्वा  
खादन् मांसं न दुष्यति  ॥ ५.३२ ॥
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/033_nA-dyAd_avidhinA.md">
<details open><summary><h3>033 नाऽद्याद् अविधिना ...{Loading}...</h3></summary>

नाऽद्याद् अविधिना मांसं  
विधिज्ञो ऽनापदि द्विजः ।  
जग्ध्वा ह्य् अविधिना मांसं  
प्रेतस् तैर् अद्यते ऽवशः  ॥ ५.३३ ॥
</details>
</div>







  

### अवैदिककर्मसु
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/034_na_tAdRsham.md">
<details open><summary><h3>034 न तादृशम् ...{Loading}...</h3></summary>

न तादृशं भवत्य् एनो  
मृग-हन्तुर् धनार्थिनः ।  
यादृशं भवति प्रेत्य  
+++(कुविधिप्रेरितानि)+++ वृथा-मांसानि खादतः  ॥ ५.३४ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/035_niyuktas_tu.md">
<details open><summary><h3>035 नियुक्तस् तु ...{Loading}...</h3></summary>

नियुक्तस् तु यथान्यायं  
यो मांसं नाऽत्ति मानवः ।  
स प्रेत्य पशुतां याति  
सम्भवान् एकविंशतिम्  ॥ ५.३५ ॥+++(5)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/036_asaMskRtAn_pashUn.md">
<details open><summary><h3>036 असंस्कृतान् पशून् ...{Loading}...</h3></summary>

+++(वैदिक-यज्ञ-दृष्ट्या)+++ असंस्कृतान् पशून् मन्त्रैर्  
नाऽद्याद् विप्रः कदा चन ।  
मन्त्रैस् तु संस्कृतान् अद्याच्  
छाश्वतं विधिम् आस्थितः  ॥ ५.३६ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/037_kuryAd_ghRtapashum.md">
<details open><summary><h3>037 कुर्याद् घृतपशुम् ...{Loading}...</h3></summary>

कुर्याद् घृतपशुं +++(अवैदिक-प्र)+++सङ्गे  
कुर्यात् पिष्टपशुं तथा ।  
न त्व् एव तु वृथा हन्तुं  
पशुम् इच्छेत् कदा चन  ॥ ५.३७ ॥+++(5)+++
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/038_yAvanti_pashu-romANi.md">
<details open><summary><h3>038 यावन्ति पशु-रोमाणि ...{Loading}...</h3></summary>

यावन्ति पशु-रोमाणि  
तावत्-कृत्वो ह मारणम् ।  
वृथा-पशु-घ्नः प्राप्नोति  
प्रेत्य जन्मनि जन्मनि  ॥ ५.३८ ॥
</details>
</div>







  

### यज्ञहिंसौचित्यम्
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/039_yajnArtham_pashavaH.md">
<details open><summary><h3>039 यज्ञार्थम् पशवः ...{Loading}...</h3></summary>

यज्ञार्थं पशवः सृष्टाः  
स्वयम् एव स्वयम्भुवा ।  
यज्ञो ऽस्य भूत्यै सर्वस्य  
तस्माद् यज्ञे वधो ऽवधः  ॥ ५.३९ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/040_oShadhyaH_pashavo.md">
<details open><summary><h3>040 ओषध्यः पशवो ...{Loading}...</h3></summary>

ओषध्यः पशवो वृक्षास्  
तिर्यञ्चः पक्षिणस् तथा ।  
यज्ञार्थं निधनं प्राप्ताः  
प्राप्नुवन्त्य् उत्सृतीः पुनः [मेधातिथिपाठः - उच्छ्रितीः]  ॥ ५.४० ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/041_madhuparke_cha.md">
<details open><summary><h3>041 मधुपर्के च ...{Loading}...</h3></summary>

मधुपर्के च यज्ञे च  
पितृ-दैवत-कर्मणि ।  
अत्रैव पशवो हिंस्या  
नाऽन्यत्रेत्य् अब्रवीन् मनुः  ॥ ५.४१ ॥
</details>
</div>


<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/042_eShv_artheShu.md">
<details open><summary><h3>042 एष्व् अर्थेषु ...{Loading}...</h3></summary>

एष्व् अर्थेषु पशून् हिंसन्  
वेद-तत्त्वार्थ-विद् द्विजः ।  
आत्मानं च पशुं चैव  
गमयत्य् उत्तमं गतिम्  ॥ ५.४२ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/043_gRhe_gurAv.md">
<details open><summary><h3>043 गृहे गुराव् ...{Loading}...</h3></summary>

गृहे गुराव् अरण्ये वा  
निवसन्न् आत्मवान् द्विजः ।  
नाऽवेद-विहितां हिंसाम्  
आपद्य् अपि समाचरेत्  ॥ ५.४३ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/044_yA_veda-vihitA.md">
<details open><summary><h3>044 या वेद-विहिता ...{Loading}...</h3></summary>

या वेद-विहिता हिंसा  
नियतास्मिंश् चराचरे ।  
अहिंसाम् एव तां विद्याद्  
वेदाद् धर्मो हि निर्बभौ  ॥ ५.४४ ॥
</details>
</div>







  

### अहिंसाप्रशंसा
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/045_yo.ahiMsakAni.md">
<details open><summary><h3>045 यो ऽहिंसकानि ...{Loading}...</h3></summary>

यो ऽहिंसकानि भूतानि  
हिनस्त्य् आत्म-सुखेच्छया ।  
स जीवांश् च मृतश् चैव  
न क्व चित् सुखम् एधते  ॥ ५.४५ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/046_yo_bandhana-vadha-kleshAn.md">
<details open><summary><h3>046 यो बन्धन-वध-क्लेशान् ...{Loading}...</h3></summary>

यो बन्धन-वध-क्लेशान्  
प्राणिनां न चिकीर्षति ।  
स सर्वस्य हितप्रेप्सुः  
सुखम् अत्यन्तम् अश्नुते  ॥ ५.४६ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/047_yad_dhyAyati.md">
<details open><summary><h3>047 यद् ध्यायति ...{Loading}...</h3></summary>

यद् ध्यायति यत् कुरुते  
रतिं बध्नाति यत्र च ।  
तद् अवाप्नोत्य् अयत्नेन  
यो हिनस्ति न किं चन  ॥ ५.४७ ॥+++(5)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/048_nA-kRtvA_prANinAm.md">
<details open><summary><h3>048 नाऽकृत्वा प्राणिनाम् ...{Loading}...</h3></summary>

नाऽकृत्वा प्राणिनां हिंसां  
मांसम् उत्पद्यते क्व चित् ।  
न च प्राणि-वधः स्वर्ग्यस्  
तस्मान् मांसं विवर्जयेत्  ॥ ५.४८ ॥
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/049_samutpatti~n_cha.md">
<details open><summary><h3>049 समुत्पत्तिञ् च ...{Loading}...</h3></summary>

समुत्पत्तिं च मांसस्य  
वध-बन्धौ च देहिनाम् ।  
प्रसमीक्ष्य निवर्तेत  
सर्व-मांसस्य भक्षणात्  ॥ ५.४९ ॥
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/050_na_bhaxayati.md">
<details open><summary><h3>050 न भक्षयति ...{Loading}...</h3></summary>

न भक्षयति यो मांसं  
विधिं हित्वा पिशाचवत् ।  
न लोके ऽप्रियतां याति  
व्याधिभिश् च न पीड्यते  ॥ ५.५० ॥
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/051_anumantA_vishasitA.md">
<details open><summary><h3>051 अनुमन्ता विशसिता ...{Loading}...</h3></summary>

अनुमन्ता विशसिता  
निहन्ता क्रय-विक्रयी ।  
संस्कर्ता चोपहर्ता च  
खादकश् चेति घातकाः  ॥ ५.५१ ॥+++(4)+++
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/052_svamAMsam_paramAMsena.md">
<details open><summary><h3>052 स्वमांसम् परमांसेन ...{Loading}...</h3></summary>

स्वमांसं परमांसेन  
यो वर्धयितुम् इच्छति ।  
अनभ्यर्च्य पितॄन् देवांस्  
ततो ऽन्यो नाऽस्त्य् अपुण्यकृत्  ॥ ५.५२ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/053_varShe_varShe.md">
<details open><summary><h3>053 वर्षे वर्षे ...{Loading}...</h3></summary>

वर्षे वर्षे ऽश्वमेधेन  
यो यजेत शतं समाः ।  
मांसानि च न खादेद् यस्  
तयोः पुण्यफलं समम्  ॥ ५.५३ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/054_phala-mUlAshanair_medhyair.md">
<details open><summary><h3>054 फल-मूलाशनैर् मेध्यैर् ...{Loading}...</h3></summary>

फल-मूलाशनैर् मेध्यैर्  
मुन्य्-अन्नानां च भोजनैः ।  
न तत् फलम् अवाप्नोति  
यन् मांस-परिवर्जनात्  ॥ ५.५४ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/055_mAM_sa.md">
<details open><summary><h3>055 मां स ...{Loading}...</h3></summary>

मां स भक्षयितामुत्र  
यस्य मांसम् इहाऽद्म्य् अहम् ।  
एतन् मांसस्य मांसत्वं  
प्रवदन्ति मनीषिणः  ॥ ५.५५ ॥+++(4)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/056_na_mAMsa-bhaxaNe.md">
<details open><summary><h3>056 न मांस-भक्षणे ...{Loading}...</h3></summary>

न मांस-भक्षणे दोषो  
न मद्ये न च मैथुने ।  
प्रवृत्तिर् एषा भूतानां  
निवृत्तिस् तु महाफला  ॥ ५.५६ ॥
</details>
</div>






  

## आशौचम्
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/057_preta-shuddhim_pravaxyAmi.md">
<details open><summary><h3>057 प्रेत-शुद्धिम् प्रवक्ष्यामि ...{Loading}...</h3></summary>

प्रेत-शुद्धिं प्रवक्ष्यामि  
द्रव्य-शुद्धिं तथैव च ।  
चतुर्णाम् अपि वर्णानां  
यथावद् अनुपूर्वशः  ॥ ५.५७ ॥
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/058_danta-jAte.anujAte.md">
<details open><summary><h3>058 दन्त-जाते ऽनुजाते ...{Loading}...</h3></summary>

दन्त-जाते ऽनुजाते च  
कृत-चूडे च संस्थिते ।  
अशुद्धा बान्धवाः सर्वे  
सूतके च तथोच्यते  ॥ ५.५८ ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/059_dashAhaM_shAvam.md">
<details open><summary><h3>059 दशाहं शावम् ...{Loading}...</h3></summary>

दशाहं शावम् आशौचं  
सपिण्डेषु विधीयते ।  
अर्वाक् सञ्चयनाद् अस्थ्नां  
त्र्यहम् एकाहम् एव वा  ॥ ५.५९ ॥
</details>
</div>







  

### सापिण्ड्यम्
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/060_sapiNDatA_tu.md">
<details open><summary><h3>060 सपिण्डता तु ...{Loading}...</h3></summary>

+++(प्रपितामहस्य प्रपितामहं यावत् कुलजेषु वर्तमाना)+++  
सपिण्डता तु पुरुषे  
सप्तमे विनिवर्तते ।  
समानोदक-भावस् तु  
जन्म-नाम्नोर् अवेदने  
+++(चतुर्दशसु पूर्वजस्तरेष्व् अन्यतमे समान इति, ततोऽपि प्राचीनासम्बन्धा गोत्रजा एवेति च केचित्)+++॥ ५.६० ॥
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/061_yathedaM_shAvam.md">
<details open><summary><h3>061 यथेदं शावम् ...{Loading}...</h3></summary>

यथेदं शावम् आशौचं  
सपिण्डेषु विधीयते [Not in M] ।  
जनने ऽप्य् एवम् एव स्यान्  
निपुणं शुद्धिम् इच्छताम् [Not in M]  ॥ ५.६१ ॥+++(4)+++
</details>
</div>



  

### आशौचान्तरम्
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/062_sarveShAM_shAvam.md">
<details open><summary><h3>062 सर्वेषां शावम् ...{Loading}...</h3></summary>

सर्वेषां शावम् आशौचं  
माता-पित्रोस् तु सूतकम्  
[मेधातिथिपाठः - जनने ऽप्य् एवम् एव स्यान्  
माता-पित्रोस् तु सूतकम्] ।  
सूतकं मातुर् एव स्याद्  
+++(त्र्यहात् परम्)+++ उपस्पृश्य पिता शुचिः  ॥ ५.६२ ॥ [६१ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/063_nirasya_tu.md">
<details open><summary><h3>063 निरस्य तु ...{Loading}...</h3></summary>

निरस्य तु पुमाञ् शुक्रम्  
उपस्पृश्यैव शुध्यति ।  
+++(तदपेक्षया, प्रसवे)+++ बैजिकाद् अभिसम्बन्धाद्  
अनुरुन्ध्याद् अघं त्र्यहम् +++(पितुः)+++ ॥ ५.६३ ॥ [६२ मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/064_ahnA_chaikena.md">
<details open><summary><h3>064 अह्ना चैकेन ...{Loading}...</h3></summary>

अह्ना चैकेन रात्र्या च  
त्रिरात्रैर् एव च त्रिभिः +++(→१० दिनैः)+++।  
शव-स्पृशो विशुध्यन्ति,  
त्र्यहाद् उदक-दायिनः  ॥ ५.६४ ॥ [६३ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/065_guroH_pretasya.md">
<details open><summary><h3>065 गुरोः प्रेतस्य ...{Loading}...</h3></summary>

गुरोः प्रेतस्य शिष्यस् तु  
पितृमेधं+++(=चरमेष्टिं)+++ समाचरन् ।  
प्रेतहारैः समं तत्र  
दशरात्रेण शुध्यति [मेधातिथिपाठः - प्रेताहारैः]  ॥ ५.६५ ॥ [६४ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/066_rAtribhir_mAsa-tulyAbhir.md">
<details open><summary><h3>066 रात्रिभिर् मास-तुल्याभिर् ...{Loading}...</h3></summary>

रात्रिभिर् मास-तुल्याभिर्  
गर्भस्रावे विशुध्यति +++(स्त्रीः)+++ ।  
रजस्य् उपरते साध्वी  
स्नानेन स्त्री रजस्वला +++(शुध्यति)+++ ॥ ५.६६ ॥ [६५ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/067_nRNAm_akRtachUDAnAm.md">
<details open><summary><h3>067 नृणाम् अकृतचूडानाम् ...{Loading}...</h3></summary>

नृणाम् अकृतचूडानां  
विशुद्धिर् नैशिकी स्मृता ।  
निर्वृत्त-चूडकानां तु  
त्रिरात्राच् छुद्धिर् इष्यते [मेधातिथिपाठः - निर्वृत्त-मुण्डकानां]  ॥ ५.६७ ॥ [६६ मेधातिथिपाठे]
</details>
</div>







  

### मृते शिशौ
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/068_Una-dvivArShikam_pretam.md">
<details open><summary><h3>068 ऊन-द्विवार्षिकम् प्रेतम् ...{Loading}...</h3></summary>

ऊन-द्विवार्षिकं प्रेतं  
निदध्युर् बान्धवा बहिः ।  
अलङ्कृत्य शुचौ भूमाव्  
अस्थिसञ्चयनाद् ऋते +++(स्थाने)+++ ॥ ५.६८ ॥ [६७ मेधातिथिपाठे]+++(5)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/069_nA-sya_kAryo.md">
<details open><summary><h3>069 नाऽस्य कार्यो ...{Loading}...</h3></summary>

नाऽस्य कार्यो ऽग्निसंस्कारो  
न च कार्योदकक्रिया ।  
अरण्ये काष्ठवत् त्यक्त्वा  
क्षपेयुस्+++(=उदास्येयुः - कार्यान्तरम् उपेक्ष्य)+++ त्र्यहम् एव तु [मेधातिथिपाठः - क्षपेत त्र्यहम् एव च]  ॥ ५.६९ ॥ [६८ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/070_nA-trivarShasya_kartavyA.md">
<details open><summary><h3>070 नाऽत्रिवर्षस्य कर्तव्या ...{Loading}...</h3></summary>

नाऽत्रिवर्षस्य कर्तव्या  
बान्धवैर् उदकक्रिया ।  
जात-दन्तस्य वा कुर्युर्  
नाम्नि वापि कृते सति  ॥ ५.७० ॥ [६९ मेधातिथिपाठे]
</details>
</div>







  

### अन्यत्र
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/071_sa-brahmachAriNy_ekAham.md">
<details open><summary><h3>071 स-ब्रह्मचारिण्य् एकाहम् ...{Loading}...</h3></summary>

स-ब्रह्मचारिण्य् एकाहम्  
अतीते क्षपणं स्मृतम् ।  
जन्मन्य् एकोदकानां तु  
त्रिरात्राच् छुद्धिर् इष्यते  ॥ ५.७१ ॥ [७० मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/072_strINAm_asaMskRtAnAm.md">
<details open><summary><h3>072 स्त्रीणाम् असंस्कृतानाम् ...{Loading}...</h3></summary>

स्त्रीणाम् +++(विवाहेन)+++ असंस्कृतानां तु  
त्र्यहाच् छुध्यन्ति बान्धवाः ।  
यथोक्तेनैव कल्पेन  
शुध्यन्ति तु स-नाभयः  ॥ ५.७२ ॥ [७१ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/073_a-xAra-lavaNAnnAH_syur.md">
<details open><summary><h3>073 अ-क्षार-लवणान्नाः स्युर् ...{Loading}...</h3></summary>

अ-क्षार-लवणान्नाः स्युर्  
निमज्जेयुश् च ते त्र्यहम् ।  
मांसाशनं च नाऽश्नीयुः  
शयीरंश् च पृथक् क्षितौ  ॥ ५.७३ ॥ [७२ मेधातिथिपाठे]
</details>
</div>







  

### असन्निधौ
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/074_sannidhAv_eSha.md">
<details open><summary><h3>074 सन्निधाव् एष ...{Loading}...</h3></summary>

सन्निधाव् एष वै कल्पः  
शावाशौचस्य कीर्तितः ।  
असन्निधाव् अयं ज्ञेयो  
विधिः सम्बन्धि+++(=समानोदक)+++-बान्धवैः+++(=सपिण्डैः)+++  ॥ ५.७४ ॥ [७३ मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/075_vigatan_tu.md">
<details open><summary><h3>075 विगतन् तु ...{Loading}...</h3></summary>

विगतं तु विदेश-स्थं  
शृणुयाद् यो ह्य् अ-निर्-दशम्+++(=अनिर्गत-दशाहम्)+++ ।  
यच् छेषं दश-रात्रस्य  
तावद् एवाऽशुचिर् भवेत्  ॥ ५.७५ ॥ [७४ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/076_atikrAnte_dashAhe.md">
<details open><summary><h3>076 अतिक्रान्ते दशाहे ...{Loading}...</h3></summary>

अतिक्रान्ते दशाहे च  
त्रिरात्रम् अशुचिर् भवेत् ।  
संवत्सरे व्यतीते तु  
स्पृष्ट्वैवापो विशुध्यति  +++(पितृ-भिन्नः)+++॥ ५.७६ ॥ [७५ मेधातिथिपाठे]+++(5)+++
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/077_nirdasha~n_jnAtimaraNam.md">
<details open><summary><h3>077 निर्दशञ् ज्ञातिमरणम् ...{Loading}...</h3></summary>

निर्दशं+++(=निर्गत-दशाहं)+++ ज्ञाति-मरणं  
श्रुत्वा पुत्रस्य जन्म च ।  
स-वासा जलम् आप्लुत्य  
शुद्धो भवति मानवः +++(स्पर्शविषय एवेति केचित्)+++ ॥ ५.७७ ॥ [७६ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/078_bAle_deshAntarasthe.md">
<details open><summary><h3>078 बाले देशान्तरस्थे ...{Loading}...</h3></summary>

बाले +++(जाते)+++ देशान्तरस्थे च,  
पृथक्-पिण्डे च संस्थिते ।  
स-वासा जलम् आप्लुत्य  
सद्य एव विशुध्यति  ॥ ५.७८ ॥ [७७ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/079_antar-dashAhe_syAtAm.md">
<details open><summary><h3>079 अन्तर्-दशाहे स्याताम् ...{Loading}...</h3></summary>

अन्तर्-दशाहे स्यातां चेत्  
पुनर् मरण-जन्मनी [मेधातिथिपाठः - चेत् स्यातां] ।  
तावत् स्याद् अशुचिर् विप्रो  
यावत् तत् स्याद् अ-निर्-दशम् +++(=अनिर्गतदशाहम्)+++ ॥ ५.७९ ॥ [७८ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/080_trirAtram_Ahur.md">
<details open><summary><h3>080 त्रिरात्रम् आहुर् ...{Loading}...</h3></summary>

त्रिरात्रम् आहुर् आशौचम्  
आचार्ये संस्थिते सति ।  
तस्य पुत्रे च पत्न्यां च  
दिवा-रात्रम् इति स्थितिः  ॥ ५.८० ॥ [७९ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/081_shrotriye_tUpasampanne.md">
<details open><summary><h3>081 श्रोत्रिये तूपसम्पन्ने ...{Loading}...</h3></summary>

श्रोत्रिये +++(मैत्र्यादिभिस्)+++ तूपसम्पन्ने  
त्रिरात्रम् अशुचिर् भवेत् ।  
मातुले +++(पूर्वोत्तर-रात्रि-)+++पक्षिणीं रात्रिं  
शिष्यर्त्विग्-बान्धवेषु च  ॥ ५.८१ ॥ [८० मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/082_prete_rAjani.md">
<details open><summary><h3>082 प्रेते राजनि ...{Loading}...</h3></summary>

प्रेते राजनि स-ज्योतिर् +++(=दिनान्तं यावत् [आशौचं])+++  
यस्य स्याद् विषये स्थितः ।  
अश्रोत्रिये त्व् अहः कृत्स्नम्  
अनूचाने तथा गुरौ [मेधातिथिपाठः - कृत्स्नाम्]  ॥ ५.८२ ॥ [८१ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/083_shuddhyed_vipro.md">
<details open><summary><h3>083 शुद्ध्येद् विप्रो ...{Loading}...</h3></summary>

शुद्ध्येद् विप्रो दशाहेन  
द्वा-दशाहेन भूमिपः ।  
वैश्यः पञ्च-दशाहेन  
शूद्रो मासेन शुध्यति  ॥ ५.८३ ॥ [८२ मेधातिथिपाठे]
</details>
</div>







  
### नियमान्तरम्
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/084_na_vardhayed.md">
<details open><summary><h3>084 न वर्धयेद् ...{Loading}...</h3></summary>

न वर्धयेद् अघाहानि,  
+++(अनग्निक्रिया इव)+++ प्रत्यूहेन् नाऽग्निषु क्रियाः +++(- अपि तु ताः कुर्यात्)+++ ।  
न च तत्कर्म कुर्वाणः  
+++(मृतस्य)+++ स-नाभ्यो ऽप्य् अशुचिर् भवेत्  ॥ ५.८४ ॥ [८३ मेधातिथिपाठे]
</details>
</div>







  
### क्षुद्राशौचानि
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/085_divAkIrtim_udakyAm.md">
<details open><summary><h3>085 दिवाकीर्तिम् उदक्याम् ...{Loading}...</h3></summary>

दिवा-कीर्तिम्+++(=चण्डालं)+++, उदक्यां+++(=रजस्वलां)+++ च  
पतितं, सूतिकां तथा ।  
शवं, तत्-स्पृष्टिनं, चैव  
स्पृष्ट्वा स्नानेन शुध्यति  ॥ ५.८५ ॥ [८४ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/086_Achamya_prayato.md">
<details open><summary><h3>086 आचम्य प्रयतो ...{Loading}...</h3></summary>

आचम्य प्रयतो नित्यं  
जपेद् अशुचि-दर्शने ।  
सौरान् मन्त्रान् यथोत्साहं  
पावमानीश् च शक्तितः  ॥ ५.८६ ॥ [८५ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/087_nAraM_spRShTvAsthi.md">
<details open><summary><h3>087 नारं स्पृष्ट्वास्थि ...{Loading}...</h3></summary>

नारं स्पृष्ट्वास्थि स-स्नेहं  
स्नात्वा विप्रो विशुध्यति ।  
आचम्यैव तु निःस्नेहं,  
गाम् आलभ्या ऽर्कम् ईक्ष्य वा  ॥ ५.८७ ॥ [८६ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/088_AdiShTI_nodakam.md">
<details open><summary><h3>088 आदिष्टी नोदकम् ...{Loading}...</h3></summary>

आदिष्टी+++(=शिष्यः)+++ +++(तर्पणेन)+++ नोदकं कुर्याद्  
आ व्रतस्य समापनात् ।  
समाप्ते तूदकं कृत्वा  
त्रिरात्रेणैव शुध्यति  ॥ ५.८८ ॥ [८७ मेधातिथिपाठे]
</details>
</div>







  
### अनाशौचम्
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/089_vRthA-sankara-jAtAnAm_pravrajyAsu.md">
<details open><summary><h3>089 वृथा-सङ्कर-जातानाम् प्रव्रज्यासु ...{Loading}...</h3></summary>

वृथा-सङ्कर-जातानां,  
+++(सन्न्यासादिषु)+++ प्रव्रज्यासु +++(क्रियासु)+++ च तिष्ठताम् ।  
आत्मनस् त्यागिनां चैव  
निवर्तेतोदकक्रिया  ॥ ५.८९ ॥ [८८ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/090_pAShaNDam_AshritAnAm.md">
<details open><summary><h3>090 पाषण्डम् आश्रितानाम् ...{Loading}...</h3></summary>

पाषण्डम् आश्रितानां च  
चरन्तीनां च कामतः ।  
गर्भ-भर्तृ-द्रुहां चैव  
सुरापीनां च योषिताम्  ॥ ५.९० ॥ [८९ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/091_AchAryaM_svam.md">
<details open><summary><h3>091 आचार्यं स्वम् ...{Loading}...</h3></summary>

आचार्यं स्वम् उपाध्यायं  
पितरं मातरं गुरुम् ।  
+++(शरीरनयनेन)+++ निर्हृत्य तु व्रती प्रेतान्  
न व्रतेन वियुज्यते  ॥ ५.९१ ॥ [९० मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/092_daxiNena_mRtam.md">
<details open><summary><h3>092 दक्षिणेन मृतम् ...{Loading}...</h3></summary>

दक्षिणेन +++(द्वारेण)+++ मृतं शूद्रं  
पुर-द्वारेण निर्हरेत् ।  
पश्चिमोत्तर-पूर्वैस् तु  
यथायोगं द्विजन्मनः  ॥ ५.९२ ॥ [९१ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/093_na_rAjnAm.md">
<details open><summary><h3>093 न राज्ञाम् ...{Loading}...</h3></summary>

न राज्ञाम् अघदोषो ऽस्ति  
व्रतिनां न च सत्त्रिणाम् ।  
ऐन्द्रं स्थानम् उपासीना  
ब्रह्मभूता हि ते सदा  ॥ ५.९३ ॥ [९२ मेधातिथिपाठे]+++(5)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/094_rAjno_mahAtmike.md">
<details open><summary><h3>094 राज्ञो महात्मिके ...{Loading}...</h3></summary>

राज्ञो महात्मिके स्थाने  
सद्यःशौचं विधीयते ।  
प्रजानां परिरक्षार्थम्  
आसनं चाऽत्र कारणम्  ॥ ५.९४ ॥ [९३ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/095_DimbhAhava-hatAnA~n_cha.md">
<details open><summary><h3>095 डिम्भाहव-हतानाञ् च ...{Loading}...</h3></summary>

डिम्भाहव+++(=riot)+++-हतानां च  
विद्युता पार्थिवेन च [मेधातिथिपाठः - डिम्बाहव-हतानां] ।  
गो-ब्राह्मणस्य चैवाऽर्थे  
यस्य +++(आशौचम् मास्त्व् अस्येति)+++ चेच्छति पार्थिवः  ॥ ५.९५ ॥ [९४ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/096_somAgny-arkAnilendrANAM_vittAppatyor.md">
<details open><summary><h3>096 सोमाग्न्य्-अर्कानिलेन्द्राणां वित्ताप्पत्योर् ...{Loading}...</h3></summary>

सोमाग्न्य्-अर्कानिलेन्द्राणां  
वित्ताप्पत्योर् यमस्य च ।  
अष्टानां लोकपालानां  
वपुर् धारयते नृपः  ॥ ५.९६ ॥ [९५ मेधातिथिपाठे]
</details>
</div>




<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/097_lokeshAdhiShThito_rAjA.md">
<details open><summary><h3>097 लोकेशाधिष्ठितो राजा ...{Loading}...</h3></summary>

लोकेशाधिष्ठितो राजा  
नाऽस्याशौचं विधीयते ।  
शौचाशौचं हि मर्त्यानां,  
लोकेभ्यः +++(आशौच)+++प्रभवाऽप्ययौ+++(=प्रवृत्तिनिवृत्ती)+++  +++(न तु लोकेशानाम्)+++ ॥ ५.९७ ॥ [९६ मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/098_udyatair_Ahave.md">
<details open><summary><h3>098 उद्यतैर् आहवे ...{Loading}...</h3></summary>

उद्यतैर् आहवे शस्त्रैः  
क्षत्र-धर्म-हतस्य च ।  
सद्यः +++(पूर्णताम् आप्य)+++ सन्तिष्ठते यज्ञस्  
तथाशौचम् इति स्थितिः  ॥ ५.९८ ॥ [९७ मेधातिथिपाठे]
</details>
</div>







  
### शुचिप्राप्तिः
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/099_vipraH_shudhyaty.md">
<details open><summary><h3>099 विप्रः शुध्यत्य् ...{Loading}...</h3></summary>

विप्रः शुध्यत्य् अपः स्पृष्ट्वा  
क्षत्रियो वाहनायुधम् ।  
वैश्यः प्रतोदं रश्मीन् वा  
यष्टिं शूद्रः कृत-क्रियः  ॥ ५.९९ ॥ [९८ मेधातिथिपाठे]
</details>
</div>






### असपिण्डेषु
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/100_etad_vo.md">
<details open><summary><h3>100 एतद् वो ...{Loading}...</h3></summary>

एतद् वो ऽभिहितं शौचं  
सपिण्डेषु द्विजोत्तमाः ।  
असपिण्डेषु सर्वेषु  
प्रेतशुद्धिं निबोधत  ॥ ५.१०० ॥ [९९ मेधातिथिपाठे]
</details>
</div>




<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/101_asapiNDan_dvijam.md">
<details open><summary><h3>101 असपिण्डन् द्विजम् ...{Loading}...</h3></summary>

असपिण्डं द्विजं प्रेतं  
विप्रो निर्हृत्य बन्धुवत् ।  
विशुध्यति त्रिरात्रेण  
मातुर् आप्तांश् च बान्धवान्  ॥ ५.१०१ ॥ [१०० मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/102_yady_annam.md">
<details open><summary><h3>102 यद्य् अन्नम् ...{Loading}...</h3></summary>

यद्य् अन्नम् अत्ति तेषां तु  
दशाहेनैव शुध्यति ।  
अनदन्न् अन्नम् अह्नैव  
न चेत् तस्मिन् गृहे वसेत्  ॥ ५.१०२ ॥ [१०१ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/103_anugamyechChayA_pretam.md">
<details open><summary><h3>103 अनुगम्येच्छया प्रेतम् ...{Loading}...</h3></summary>

अनुगम्येच्छया प्रेतं  
ज्ञातिम् अज्ञातिम् एव च [मेधातिथिपाठः - अज्ञातिम् एव वा] ।  
स्नात्वा स-चैलः स्पृष्ट्वाग्निं  
घृतं प्राश्य विशुध्यति [मेधातिथिपाठः - स-चैलं, विशुद्ध्यति]  ॥ ५.१०३ ॥ [१०२ मेधातिथिपाठे]
</details>
</div>







  
### प्रकीर्ण-नियमाः
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/104_na_vipram.md">
<details open><summary><h3>104 न विप्रम् ...{Loading}...</h3></summary>

न विप्रं स्वेषु तिष्ठत्सु  
मृतं शूद्रेण नाययेत् ।  
अस्वर्ग्या ह्य् आहुतिः सा स्याच्  
छूद्र-संस्पर्श-दूषिता  ॥ ५.१०४ ॥ [१०३ मेधातिथिपाठे]
</details>
</div>







  
## शुचि-हेतवः
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/105_jnAnan_tapo.md">
<details open><summary><h3>105 ज्ञानन् तपो ...{Loading}...</h3></summary>

ज्ञानं तपो ऽग्निर् आहारो  
मृन् मनो वार्य् उपाञ्जनम् ।  
वायुः कर्माऽर्क-कालौ च  
शुद्धेः कर्तॄणि देहिनाम्  ॥ ५.१०५ ॥ [१०४ मेधातिथिपाठे]+++(5)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/106_sarveShAm_eva.md">
<details open><summary><h3>106 सर्वेषाम् एव ...{Loading}...</h3></summary>

सर्वेषाम् एव शौचानाम्  
अर्थ-शौचं परं स्मृतं ।  
यो ऽर्थे शुचिर् हि स शुचिर्  
न मृद्-वारि-शुचिः शुचिः  ॥ ५.१०६ ॥ [१०५ मेधातिथिपाठे]+++(5)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/107_xAntyA_shudhyanti.md">
<details open><summary><h3>107 क्षान्त्या शुध्यन्ति ...{Loading}...</h3></summary>

क्षान्त्या शुध्यन्ति विद्वांसो  
दानेनाऽकार्यकारिणः [मेधातिथिपाठः - शुद्ध्यन्ति] ।  
प्रच्छन्न-पापा जप्येन  
तपसा वेदवित्तमाः  ॥ ५.१०७ ॥ [१०६ मेधातिथिपाठे] +++(4)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/108_mRt-toyaiH_shudhyate.md">
<details open><summary><h3>108 मृत्-तोयैः शुध्यते ...{Loading}...</h3></summary>

मृत्-तोयैः शुध्यते शोध्यं  
नदी वेगेन शुध्यति ।  
रजसा स्त्री मनोदुष्टा  
सन्न्यासेन द्विजोत्तमाः  ॥ ५.१०८ ॥ [१०७ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/109_adbhir_gAtrANi.md">
<details open><summary><h3>109 अद्भिर् गात्राणि ...{Loading}...</h3></summary>

अद्भिर् गात्राणि शुध्यन्ति  
मनः सत्येन शुध्यति ।  
विद्या-तपोभ्यां भूतात्मा  
बुद्धिर् ज्ञानेन शुध्यति [मेधातिथिपाठः - शुद्ध्यति]  ॥ ५.१०९ ॥ [१०८ मेधातिथिपाठे]
</details>
</div>







  
### द्रव्येषु
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/110_eSha_shauchasya.md">
<details open><summary><h3>110 एष शौचस्य ...{Loading}...</h3></summary>

एष शौचस्य वः प्रोक्तः  
शरीरस्य विनिर्णयः ।  
नानाविधानां द्रव्याणां  
शुद्धेः शृणुत निर्णयम्  ॥ ५.११० ॥ [१०९ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/111_taijasAnAm_maNInAm.md">
<details open><summary><h3>111 तैजसानाम् मणीनाम् ...{Loading}...</h3></summary>

तैजसानां मणीनां च  
सर्वस्याऽश्म-मयस्य च ।  
भस्मनाद्भिर् मृदा चैव  
शुद्धिर् उक्ता मनीषिभिः  ॥ ५.१११ ॥ [११० मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/112_nirlepa~N_kAnchanam.md">
<details open><summary><h3>112 निर्लेपङ् काञ्चनम् ...{Loading}...</h3></summary>

निर्लेपं काञ्चनं भाण्डम्  
अद्भिर् एव विशुध्यति [मेधातिथिपाठः - विशुद्ध्यति] ।  
अब्-जम् अश्ममयं चैव  
राजतं चाऽनुपस्कृतम्  ॥ ५.११२ ॥ [१११ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/113_apAm_agnesh.md">
<details open><summary><h3>113 अपाम् अग्नेश् ...{Loading}...</h3></summary>

अपाम् अग्नेश् च संयोगाद्  
+हैमं रौप्यं+++(=राजतं)+++ च निर्बभौ ।  
तस्मात् तयोः स्वयोन्यैव  
निर्णेको+++(=शोधनं)+++ गुणवत्तरः  ॥ ५.११३ ॥ [११२ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/114_tAmrAyaH-kAMsya-raityAnAn_trapuNaH.md">
<details open><summary><h3>114 ताम्रायः-कांस्य-रैत्यानान् त्रपुणः ...{Loading}...</h3></summary>

ताम्रायः-कांस्य-रैत्यानां+++(=पित्तलस्य विकारः रीति + ण्यत्)+++  
त्रपुणः सीसकस्य च ।  
शौचं यथार्हं कर्तव्यं  
क्षाराम्लोदक-वारिभिः  ॥ ५.११४ ॥ [११३ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/115_dravANA~n_chaiva.md">
<details open><summary><h3>115 द्रवाणाञ् चैव ...{Loading}...</h3></summary>

द्रवाणां चैव सर्वेषां  
शुद्धिर् उत्पवनं+++(=कस्यचिद् अंशस्यापनयनं)+++ स्मृतम् ।  
प्रोक्षणं +++(घृतादीनां)+++ संहतानां च  
दारवाणां च तक्षणम्  ॥ ५.११५ ॥ [११४ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/116_mArjanaM_yajnapAtrANAm.md">
<details open><summary><h3>116 मार्जनं यज्ञपात्राणाम् ...{Loading}...</h3></summary>

मार्जनं यज्ञपात्राणां  
पाणिना यज्ञ-कर्मणि ।  
चमसानां ग्रहाणां च  
शुद्धिः प्रक्षालनेन तु  ॥ ५.११६ ॥ [११५ मेधातिथिपाठे]
</details>
</div>


<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/117_charUNAM_sruk-sruvANAm.md">
<details open><summary><h3>117 चरूणां स्रुक्-स्रुवाणाम् ...{Loading}...</h3></summary>

चरूणां स्रुक्-स्रुवाणां च  
शुद्धिर् उष्णेन वारिणा ।  
स्फ्य-शूर्प-शकटानां च  
मुसलोलूखलस्य च  ॥ ५.११७ ॥ [११६ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/118_adbhis_tu.md">
<details open><summary><h3>118 अद्भिस् तु ...{Loading}...</h3></summary>

अद्भिस् तु प्रोक्षणं शौचं  
बहूनां धान्य-वाससाम् ।  
प्रक्षालनेन त्व् अल्पानाम्  
अद्भिः शौचं विधीयते  ॥ ५.११८ ॥ [११७ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/119_chailavach_charmaNAm.md">
<details open><summary><h3>119 चैलवच् चर्मणाम् ...{Loading}...</h3></summary>

चैल+++(=वस्त्र)+++-वच् चर्मणां शुद्धिर्  
वैदलानां+++(=वार्क्षत्वगादीनां)+++ तथैव च ।  
शाक-मूल-फलानां च  
धान्यवच् छुद्धिर् इष्यते [मेधातिथिपाठः - तु]  ॥ ५.११९ ॥ [११८ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/120_kausheyAvikayor_UShaiH.md">
<details open><summary><h3>120 कौशेयाविकयोर् ऊषैः ...{Loading}...</h3></summary>

कौशेयाविकयोर् ऊषैः+++(=क्षारमृद्भिः)+++  
कुतपानाम्+++(=कम्बलानाम्)+++ अरिष्टकैः+++(←soap berry)+++ ।  
श्रीफलैर् अंशु-पट्टानां+++(←आविकम् ऊर्णामयं)+++  
क्षौमाणां+++(=linen)+++ गौर-सर्षपैः  ॥ ५.१२० ॥ [११९ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/121_xaumavach_Chankha-shRngANAm.md">
<details open><summary><h3>121 क्षौमवच् छङ्ख-शृङ्गाणाम् ...{Loading}...</h3></summary>

क्षौमवच् छङ्ख-शृङ्गाणाम्  
अस्थि-दन्त-मयस्य च ।  
शुद्धिर् विजानता कार्या  
गो-मूत्रेणोदकेन वा  ॥ ५.१२१ ॥ [१२० मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/122_proxaNAt_tRNa-kAShTham.md">
<details open><summary><h3>122 प्रोक्षणात् तृण-काष्ठम् ...{Loading}...</h3></summary>

प्रोक्षणात् तृण-काष्ठं च  
पलालं+++(=धान्यरहितकाण्डः)+++ चैव शुध्यति ।  
मार्जनोपाञ्जनैर् वेश्म  
पुनःपाकेन मृन्-मयम्  ॥ ५.१२२ ॥ [१२१ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/123_madyair_mUtraiH.md">
<details open><summary><h3>123 मद्यैर् मूत्रैः ...{Loading}...</h3></summary>

मद्यैर् मूत्रैः पुरीषैर् वा  
ष्ठीवनैः पूय-शोणितैः [Not in M] ।  
संस्पृष्टं नैव शुद्ध्येत  
पुनःपाकेन मृन्-मयम्  ॥ ५.१२३ ॥  [५.१२३ क्ब् Not in M]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/124_sammArjanopAnjanena_sekenollekhanena.md">
<details open><summary><h3>124 सम्मार्जनोपाञ्जनेन सेकेनोल्लेखनेन ...{Loading}...</h3></summary>

सम्मार्जनोपाञ्जनेन  
सेकेनोल्लेखनेन च ।  
गवां च परिवासेन  
भूमिः शुध्यति पञ्चभिः [मेधातिथिपाठः - शुद्ध्यति]  ॥ ५.१२४ ॥ [१२२ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/125_paxi-jagdha~N_gavA.md">
<details open><summary><h3>125 पक्षि-जग्धङ् गवा ...{Loading}...</h3></summary>

पक्षि-जग्धं गवा घ्रातम्  
+++(श्वासेन)+++ अव-धूतम् अवक्षुतम् ।  
दूषितं केश-कीटैश् च  
मृत्-प्रक्षेपेण शुध्यति  ॥ ५.१२५ ॥ [१२३ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/126_yAvan_nA-paity.md">
<details open><summary><h3>126 यावन् नाऽपैत्य् ...{Loading}...</h3></summary>

यावन् नाऽपैत्य् अमेध्याक्ताद्  
गन्धो लेपश् च तत्-कृतः ।  
तावन् मृद्-वारि चादेयं  
सर्वासु द्रव्य-शुद्धिषु  ॥ ५.१२६ ॥ [१२४ मेधातिथिपाठे] +++(4)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/127_trINi_devAH.md">
<details open><summary><h3>127 त्रीणि देवाः ...{Loading}...</h3></summary>

त्रीणि देवाः पवित्राणि  
ब्राह्मणानाम् अकल्पयन् ।  
अदृष्टम्, अद्भिर् निर्णिक्तं  
यच् च वाचा प्रशस्यते  ॥ ५.१२७ ॥ [१२५ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/128_ApaH_shuddhA.md">
<details open><summary><h3>128 आपः शुद्धा ...{Loading}...</h3></summary>

आपः शुद्धा भूमिगता  
वैतृष्ण्यं यासु गोर् भवेत् ।  
अव्याप्ताश् चेद् अमेध्येन  
+++(दुर्)+++गन्ध-वर्ण-रसान्विताः  ॥ ५.१२८ ॥ [१२६ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/129_nityaM_shuddhaH.md">
<details open><summary><h3>129 नित्यं शुद्धः ...{Loading}...</h3></summary>

नित्यं शुद्धः कारु-हस्तः  
पण्ये यच् च प्रसारितम् [मेधातिथिपाठः - पण्यं] ।  
ब्रह्मचारिगतं भैक्ष्यं  
नित्यं मेध्यम् इति स्थितिः  ॥ ५.१२९ ॥ [१२७ मेधातिथिपाठे] +++(5)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/130_nityam_Asyam.md">
<details open><summary><h3>130 नित्यम् आस्यम् ...{Loading}...</h3></summary>

नित्यम् आस्यं+++(=मुखं)+++ शुचि स्त्रीणां  
शकुनिः फल-पातने ।  
प्रस्रवे च शुचिर् वत्सः  
श्वा मृग-ग्रहणे शुचिः  ॥ ५.१३० ॥ [१२८ मेधातिथिपाठे] +++(4)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/131_shvabhir_hatasya.md">
<details open><summary><h3>131 श्वभिर् हतस्य ...{Loading}...</h3></summary>

श्वभिर् हतस्य यन् मांसं  
शुचि तन् मनुर् अब्रवीत् ।  
क्रव्याद्भिश् च हतस्याऽन्यैश्  
चण्डालाद्यैश् च दस्युभिः  ॥ ५.१३१ ॥ [१२९ मेधातिथिपाठे] +++(4)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/132_Urdhvan_nAbher.md">
<details open><summary><h3>132 ऊर्ध्वन् नाभेर् ...{Loading}...</h3></summary>

ऊर्ध्वं नाभेर् यानि खानि+++(=रन्ध्राणि)+++  
तानि मेध्यानि सर्वशः ।  
यान्य् अधस् तान्य् अमेध्यानि  
देहाच् चैव मलाश् च्युताः  ॥ ५.१३२ ॥ [१३० मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/133_maxikA_vipruShash.md">
<details open><summary><h3>133 मक्षिका विप्रुषश् ...{Loading}...</h3></summary>

मक्षिका विप्रुषश्+++(=सूक्ष्मजलबिन्दवः)+++ छाया  
गौर् अश्वः सूर्य-रश्मयः ।  
रजो भूर् वायुर् अग्निश् च  
स्पर्शे मेध्यानि निर्दिशेत्  ॥ ५.१३३ ॥ [१३१ मेधातिथिपाठे]
</details>
</div>







  
## मलादिषु शौचम्
<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/134_viN-mUtrotsarga-shuddhy-artham_mRd-vAry.md">
<details open><summary><h3>134 विण्-मूत्रोत्सर्ग-शुद्ध्य्-अर्थम् मृद्-वार्य् ...{Loading}...</h3></summary>

विण्-मूत्रोत्सर्ग-शुद्ध्य्-अर्थं  
मृद्-वार्य् आदेयम् अर्थवत् ।  
दैहिकानां मलानां च  
शुद्धिषु +++(वक्ष्यमाणेषु)+++ द्वादशस्व् अपि  ॥ ५.१३४ ॥ [१३२ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/135_vasA_shukram.md">
<details open><summary><h3>135 वसा शुक्रम् ...{Loading}...</h3></summary>

वसा+++(=स्नेहः)+++ शुक्रम् असृङ् मज्जा  
मूत्र-विट् घ्राण-कर्ण-विट् ।  
श्लेश्म अश्रु दूषिका+++(=नेत्रमलम्)+++ स्वेदो  
द्वादशैते नृणां मलाः  ॥ ५.१३५ ॥ [१३३ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/136_ekA_linge.md">
<details open><summary><h3>136 एका लिङ्गे ...{Loading}...</h3></summary>

एका लिङ्गे, गुदे तिस्रस्  
तथैकत्र करे दश ।  
उभयोः सप्त दातव्या  
मृदः शुद्धिम् अभीप्सता  ॥ ५.१३६ ॥ [१३४ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/137_etach_Chaucham.md">
<details open><summary><h3>137 एतच् छौचम् ...{Loading}...</h3></summary>

एतच् छौचं गृहस्थानां  
द्विगुणं ब्रह्मचारिणाम् ।  
त्रिगुणं स्याद् वनस्थानां  
यतीनां तु चतुर्-गुणम्  ॥ ५.१३७ ॥ [१३५ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/138_kRtvA_mUtram.md">
<details open><summary><h3>138 कृत्वा मूत्रम् ...{Loading}...</h3></summary>

कृत्वा मूत्रं पुरीषं वा  
+++(नाभेर् ऊर्ध्वं वर्तमानानि)+++ खान्य्+++(=रन्ध्राणि)+++ आचान्त उपस्पृशेत् ।  
वेदम् अध्येष्यमाणश् च  
अन्नम् अश्नंश् च सर्वदा  ॥ ५.१३८ ॥ [१३६ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/139_trir_AchAmed.md">
<details open><summary><h3>139 त्रिर् आचामेद् ...{Loading}...</h3></summary>

त्रिर् आचामेद् अपः पूर्वं  
द्विः प्रमृज्यात् ततो मुखम् ।  
शारीरं शौचम् इच्छन् हि  
स्त्री शूद्रस् तु सकृत् सकृत्  ॥ ५.१३९ ॥ [१३७ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/140_shUdrANAm_mAsikam.md">
<details open><summary><h3>140 शूद्राणाम् मासिकम् ...{Loading}...</h3></summary>

शूद्राणां मासिकं कार्यं  
वपनं न्याय-वर्तिनाम् ।  
वैश्यवच् छौच-कल्पश् च  
द्विजोच्छिष्टं च भोजनम्  ॥ ५.१४० ॥ [१३८ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/141_nochChiShTa~N_kurvate.md">
<details open><summary><h3>141 नोच्छिष्टङ् कुर्वते ...{Loading}...</h3></summary>

नोच्छिष्टं कुर्वते मुख्या  
विप्रुषो ऽङ्गं न यान्ति याः ।  
न श्मश्रूणि गतान्य् आस्यं  
न दन्तान्तर्-अधिष्ठितम्  ॥ ५.१४१ ॥ [१३९ मेधातिथिपाठे] +++(5)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/142_spRshanti_bindavaH.md">
<details open><summary><h3>142 स्पृशन्ति बिन्दवः ...{Loading}...</h3></summary>

+++(पानसमये ऽङ्गुलीनां मध्यतः पतित्वा + उत्पत्य)+++  
स्पृशन्ति बिन्दवः पादौ  
य आचामयतः परान् ।  
भौमिकैस् ते समा ज्ञेया  
न तैर् आप्रयतो भवेत् [मेधातिथिपाठः - अप्रयतो]  ॥ ५.१४२ ॥ [१४० मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/143_uchChiShTena_tu.md">
<details open><summary><h3>143 उच्छिष्टेन तु ...{Loading}...</h3></summary>

उच्छिष्टेन+++(=अप्रयतेन)+++ तु संस्पृष्टो  
द्रव्य-हस्तः कथं चन ।  
अनिधायैव तद् द्रव्यम्  
आचान्तः शुचिताम् इयात्  ॥ ५.१४३ ॥ [१४१ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/144_vAnto_viriktaH.md">
<details open><summary><h3>144 वान्तो विरिक्तः ...{Loading}...</h3></summary>

+++(भोजनात् बहोः कालात् परम्)+++ वान्तो +++(बहुवारम् उच्चारवेगादिभिर्)+++ विरिक्तः स्नात्वा तु  
घृत-प्राशनम् आचरेत् ।  
आचामेद् एव भुक्त्वान्नं +++(यो वान्तो विरिक्तो वा)+++,  
स्नानं मैथुनिनः स्मृतम्  ॥ ५.१४४ ॥ [१४२ मेधातिथिपाठे] +++(5)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/145_suptvA_xutvA.md">
<details open><summary><h3>145 सुप्त्वा क्षुत्वा ...{Loading}...</h3></summary>

सुप्त्वा क्षुत्वा च भुक्त्वा च  
निष्ठीव्योक्त्वानृतानि च ।  
पीत्वापो ऽध्येष्यमाणश् च  
आचामेत् प्रयतो ऽपि सन्  ॥ ५.१४५ ॥ [१४३ मेधातिथिपाठे] +++(5)+++
</details>
</div>








## स्त्री-धर्मः

<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/146_eShAM_shauchavidhiH.md">
<details open><summary><h3>146 एषां शौचविधिः ...{Loading}...</h3></summary>

एषां शौचविधिः कृत्स्नो  
द्रव्यशुद्धिस् तथैव च [मेधातिथिपाठः - एष] ।  
उक्तो वः सर्ववर्णानां  
स्त्रीणां धर्मान् निबोधत  ॥ ५.१४६ ॥ [१४४ मेधातिथिपाठे]
</details>
</div>




<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/147_bAlayA_vA.md">
<details open><summary><h3>147 बालया वा ...{Loading}...</h3></summary>

बालया वा युवत्या वा  
वृद्धया वापि योषिता ।  
न स्वातन्त्र्येण कर्तव्यं  
किं चिद् कार्यं गृहेष्व् अपि  ॥ ५.१४७ ॥ [१४५ मेधातिथिपाठे] +++(4)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/148_bAlye_pitur.md">
<details open><summary><h3>148 बाल्ये पितुर् ...{Loading}...</h3></summary>

बाल्ये पितुर् वशे तिष्ठेत्  
पाणि-ग्राहस्य यौवने ।  
पुत्राणां भर्तरि प्रेते  
न भजेत् स्त्री स्वतन्त्रताम्  ॥ ५.१४८ ॥ [१४६ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/149_pitrA_bhartrA.md">
<details open><summary><h3>149 पित्रा भर्त्रा ...{Loading}...</h3></summary>

पित्रा भर्त्रा सुतैर् वापि  
नेच्छेद् विरहम् आत्मनः ।  
एषां हि विरहेण स्त्री  
गर्ह्ये कुर्याद् उभे कुले  ॥ ५.१४९ ॥ [१४७ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/150_sadA_prahRShTayA.md">
<details open><summary><h3>150 सदा प्रहृष्टया ...{Loading}...</h3></summary>

सदा प्रहृष्टया भाव्यं  
गृह-कार्ये च दक्षया ।  
सुसंस्कृतोपस्करया +++(=शुद्ध-भाण्डाय)+++  
व्यये चाऽमुक्त-हस्तया  ॥ ५.१५० ॥ [१४८ मेधातिथिपाठे] +++(5)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/151_yasmai_dadyAt.md">
<details open><summary><h3>151 यस्मै दद्यात् ...{Loading}...</h3></summary>

यस्मै दद्यात् पिता त्व् एनां  
भ्राता वानुमते पितुः ।  
तं शुश्रूषेत जीवन्तं  
संस्थितं च न लङ्घयेत् +++(तदिच्छाविरोधैः)+++ ॥ ५.१५१ ॥ [१४९ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/152_mangalArthaM_svastyayanam.md">
<details open><summary><h3>152 मङ्गलार्थं स्वस्त्ययनम् ...{Loading}...</h3></summary>

मङ्गलार्थं स्वस्त्ययनं  
यज्ञश् चासां प्रजापतेः ।  
प्रयुज्यते विवाहे तु  
प्रदानं स्वाम्य-कारणम्  ॥ ५.१५२ ॥ [१५० मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/153_anRtAv_RtukAle.md">
<details open><summary><h3>153 अनृताव् ऋतुकाले ...{Loading}...</h3></summary>

अनृताव् ऋतुकाले च  
मन्त्र-संस्कार-कृत् पतिः ।  
सुखस्य नित्यं दातेह  
पर-लोके च योषितः  ॥ ५.१५३ ॥ [१५१ मेधातिथिपाठे]
</details>
</div>




<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/154_vi-shIlaH_kAma-vRtto.md">
<details open><summary><h3>154 वि-शीलः काम-वृत्तो ...{Loading}...</h3></summary>

वि-शीलः काम-वृत्तो वा  
गुणैर् वा परिवर्जितः ।  
उपचार्यः स्त्रिया साध्व्या  
सततं देववत् पतिः  ॥ ५.१५४ ॥ [१५२ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/155_nA-sti_strINAm.md">
<details open><summary><h3>155 नाऽस्ति स्त्रीणाम् ...{Loading}...</h3></summary>

नाऽस्ति स्त्रीणां पृथग् यज्ञो  
न व्रतं नाऽप्य् उपोषणम् [मेधातिथिपाठः - उपोषितम्] ।  
पतिं शुश्रूषते येन  
तेन स्वर्गे महीयते  ॥ ५.१५५ ॥ [१५३ मेधातिथिपाठे] +++(4)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/156_pANigrAhasya_sAdhvI.md">
<details open><summary><h3>156 पाणिग्राहस्य साध्वी ...{Loading}...</h3></summary>

पाणिग्राहस्य साध्वी स्त्री  
जीवतो वा मृतस्य वा ।  
पति-लोकम् अभीप्सन्ती  
नाचरेत् किं चिद् अप्रियम्  ॥ ५.१५६ ॥ [१५४ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/157_kAman_tu.md">
<details open><summary><h3>157 कामन् तु ...{Loading}...</h3></summary>

कामं तु क्षपयेद् देहं  
पुष्प-मूल-फलैः शुभैः ।  
न तु नामाऽपि गृह्णीयात्  
पत्यौ प्रेते परस्य तु  ॥ ५.१५७ ॥ [१५५ मेधातिथिपाठे] +++(4)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/158_AsItA8_maraNAt.md">
<details open><summary><h3>158 आसीता८ मरणात् ...{Loading}...</h3></summary>

आसीता मरणात् क्षान्ता  
नियता ब्रह्मचारिणी ।  
यो धर्म एक-पत्नीनां+++(←एकस्य पत्नी)+++  
काङ्क्षन्ती तम् अनुत्तमम्  ॥ ५.१५८ ॥ [१५६ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/159_anekAni_sahasrANi.md">
<details open><summary><h3>159 अनेकानि सहस्राणि ...{Loading}...</h3></summary>

अनेकानि सहस्राणि  
कुमार-ब्रह्मचारिणाम् ।  
दिवं गतानि विप्राणाम्  
अकृत्वा कुलसन्ततिम्  ॥ ५.१५९ ॥ [१५७ मेधातिथिपाठे] +++(4)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/160_mRte_bhartari.md">
<details open><summary><h3>160 मृते भर्तरि ...{Loading}...</h3></summary>

+++(विधवाया परपुरुष-निषेधे कारणम् आह)+++  
मृते भर्तरि साढ्वी स्त्री  
ब्रह्मचर्ये व्यवस्थिता ।  
स्वर्गं गच्छत्य् अपुत्रापि  
यथा ते ब्रह्मचारिणः  ॥ ५.१६० ॥ [१५८ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/161_apatyalobhAd_yA.md">
<details open><summary><h3>161 अपत्यलोभाद् या ...{Loading}...</h3></summary>

अपत्यलोभाद् या तु स्त्री  
भर्तारम् अतिवर्तते ।  
सेह निन्दाम् अवाप्नोति  
परलोकाच् च हीयते  ॥ ५.१६१ ॥ [१५९ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/162_nA-nyotpannA_prajAstIha.md">
<details open><summary><h3>162 नाऽन्योत्पन्ना प्रजास्तीह ...{Loading}...</h3></summary>

नाऽन्योत्पन्ना प्रजास् तीह  
न चाऽप्य् अन्यपरिग्रहे [मेधातिथिपाठः - न चाऽन्यस्य परिग्रहे] ।  
न द्वितीयश् च साध्वीनां  
क्व चिद् भर्तोपदिश्यते  ॥ ५.१६२ ॥ [१६० मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/163_patiM_hitvApakRShTam.md">
<details open><summary><h3>163 पतिं हित्वापकृष्टम् ...{Loading}...</h3></summary>

पतिं हित्वापकृष्टं स्वम्  
उत्कृष्टं या निषेवते [मेधातिथिपाठः - हित्वावकृष्टं] ।  
निन्द्यैव सा भवेल् लोके  
पर-पूर्वेति चोच्यते  ॥ ५.१६३ ॥ [१६१ मेधातिथिपाठे] +++(4)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/164_vyabhichArAt_tu.md">
<details open><summary><h3>164 व्यभिचारात् तु ...{Loading}...</h3></summary>

व्यभिचारात् तु भर्तुः स्त्री  
लोके प्राप्नोति निन्द्यताम् [मेधातिथिपाठः - व्यभिचारे तु] ।  
शृगाल-योनिं प्राप्नोति  
पाप-रोगैश् च पीड्यते  ॥ ५.१६४ ॥ [१६२ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/165_patiM_yA.md">
<details open><summary><h3>165 पतिं या ...{Loading}...</h3></summary>

पतिं या नाऽभिचरति  
मनो-वाग्-देह-संयुता [मेधातिथिपाठः - -देहसंयता] ।  
सा भर्तृलोकम् आप्नोति  
सद्भिः साध्वीति चोच्यते  ॥ ५.१६५ ॥ [१६३ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/166_anena_nArI.md">
<details open><summary><h3>166 अनेन नारी ...{Loading}...</h3></summary>

अनेन नारी वृत्तेन  
मनो-वाग्-देहसंयता ।  
इहाऽग्र्यां कीर्तिम् आप्नोति  
पतिलोकं परत्र च  ॥ ५.१६६ ॥ [१६४ मेधातिथिपाठे]
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/167_evaM_vRttAm.md">
<details open><summary><h3>167 एवं वृत्ताम् ...{Loading}...</h3></summary>

एवं वृत्तां स-वर्णां स्त्रीं  
द्विजातिः पूर्व-मारिणीम् ।  
दाहयेद् अग्नि-होत्रेण  
यज्ञ-पात्रैश् च धर्म-वित्  ॥ ५.१६७ ॥ [१६५ मेधातिथिपाठे]
</details>
</div>





<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/168_bhAryAyai_pUrvamAriNyai.md">
<details open><summary><h3>168 भार्यायै पूर्वमारिण्यै ...{Loading}...</h3></summary>

भार्यायै पूर्व-मारिण्यै  
दत्त्वाग्नीन् अन्त्य-कर्मणि ।  
पुनर् दार-क्रियां कुर्यात्  
पुनर् आधानम् एव च  ॥ ५.१६८ ॥ [१६६ मेधातिथिपाठे] +++(5)+++
</details>
</div>






<div class="js_include" includetitle="true" newlevelforh1="3" unfilled="" url="/kalpAntaram/smRtiH/manuH/vishvAsa-prastutiH/05/169_anena_vidhinA.md">
<details open><summary><h3>169 अनेन विधिना ...{Loading}...</h3></summary>

अनेन विधिना नित्यं  
पञ्च-यज्ञान् न हापयेत् ।  
द्वितीयम् आयुषो भागं  
कृत-दारो गृहे वसेत्  ॥ ५.१६९ ॥ [१६७ मेधातिथिपाठे]
</details>
</div>




