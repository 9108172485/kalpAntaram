+++
title = "325 गोषु ब्राह्मणसंस्थासु"

+++

**ब्राह्मणसंस्था** ब्राह्मणाश्रिता ब्राह्मणस्वामिकाः । तासां **हरणे** । षष्ठ्यर्थे सप्तमी । **पशूनां** चाजैडकादीनाम् । बहुवचनं सर्वत्राविवक्षितम्[^७९] । **सद्यस्** तत्क्षणाद् अविचार्य । पादस्यार्धम् अर्धपादम्, तद् अस्यास्तीत्य् **अर्धपादिकः** । तच् च संभवति यदि पादार्धं[^८०] तेन छिद्यते । तेनार्धपादछेदनं कर्तव्यम् इति वाक्यार्थः । **खरिका**[^८१] यया गोरथक्षेत्रादौ[^८२] वाह्यते बलीवर्दः । **भेदने** वाह्यमानायाः प्रतोदेन पीडोत्पादने । 


[^८२]:
     M G: gorakṣaikṣetrādau


[^८१]:
     M G: churikā


[^८०]:
     M G add: tena


[^७९]:
     M G DK: sarvatrātra vivakṣitam

- "भेदनं" वाहानाम् उपलक्षणार्थं व्याचक्षते <u>पूर्वे</u> । अवश्यं[^८३] वाहयन् दुःखयति । प्रतोदेन वाहने एवायं दण्ड इत्य् <u>अन्ये</u> पठन्ति[^८४] । 


[^८४]:
     M G DK: avaśyam ayaṃ daṇḍa ity evānye paṭhanti


[^८३]:
     M G DK (1: 1713): vyācakṣate | pūrvo

- span style="text-decoration-underline;">अन्ये</u> तु पादस्य पश्चाद् भागं चतुर्थं खरिकाम् आहुः । खरिकेति या प्रसिद्धा पलायनशीला यां पालो ऽन्य् वा भिन्दन्न् अर्धपादिकः कार्यः[^८५] । 


[^८५]:
     M G DK: palāyanaśīlāyāḥ pālo 'rdhapādikaḥ kāryaḥ

- span style="text-decoration-underline;">अन्ये</u> त्व् अधिकरणसप्तमीं मत्वा गोसंस्थदध्यादीन्य् अध्याहरन्ति । 

<u>तद् अयुक्तम्</u> । श्रुतपदसंबन्धसंभवे कृतो ऽध्याहारः ॥ ८.३२५ ॥