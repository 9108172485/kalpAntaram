+++
title = "219 वस्त्रम् पत्रम्"

+++

एतान् अपीच्छया विभजेतन् । "नाकामो दातुम् अर्हति" इत्य् एतद् अनुवादो ऽयं द्रष्टव्यः । सर्वत्रैवेच्छातो दानम् अयुक्तं प्रतिषेद्धुम् । सर्वत्र धनविभागे प्राप्ते- **वस्त्रं** [प्रसिद्धम् । **पत्रं**] पतत्य् अनेनेत्य् अश्वादिः । **अलंकारं** सामर्थ्यात् पितरि जीवति यद् येन परिगृहीतम् । **कृतान्नं** तण्डुलादि । **उदकं** तदाधारकूपादिः । **स्त्रियः** उपभोगदास्यः प्रतिनियताः । **योगक्षेमप्रचारं च** येन द्रव्येण योगक्षेमर्थं पर्चरन्ति । **योगो** ऽनुपात्तपरिलाभः, **क्षेमम्** उपात्तपरिपालनम् । **योगक्षेमं** वा तदर्थं राज्ञापि दीयमानं द्रष्टव्यम् । **प्रचारं च** प्रचरणभूमिजम् इन्धनकादि, **न विभाज्यं प्रचक्षते** ॥ ९.२१९ ॥