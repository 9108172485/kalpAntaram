+++
title = "114 सर्वेषान् धनजातानाम्"

+++

धनजाताद् धनजाताद् यच् छ्रेष्ठं यच् चैकम् अपि सातिशयं सर्वस्माच् च धनजाताद् दशभागः । एतज् ज्येष्ठस्योद्धृत्य पूर्ववद् अन्यत् समधा विभजेरन् । यत्रैव च ज्येष्ठो महागुणः इतरे च गुणहीनाः तत्रायं विधिः सामर्थ्याद् विज्ञेयः । तथा चोत्तरश्लोके चैतम् अर्थं स्फुटीकरिष्यत्य् एव । अपरे तु "दशतश् चाप्नुयाद् वरान्" इति द्वितिया(?)बहुवचनं पठन्ति । गा अश्वान् वा तथा चैतद् दश पशव एव स्मृत्यन्तरे विशेषिताः "दशकं पशूनां नैकशफद्विपदानाम्" इति ॥ ९.११४ ॥