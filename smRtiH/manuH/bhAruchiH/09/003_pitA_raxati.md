+++
title = "003 पिता रक्षति"

+++

एवं च सति [न] राजनि भर्तर्य् एव वासाम् अस्वातन्त्र्यम्, किं तर्हि यथावयः पित्रादिषु । तत्संरक्षणपरे च वाक्ये न पित्रादयो वयोविभागाश्रयेण हित्रादिस्त्रीणां रक्षितारो नियम्यन्ते । एवं च सति सर्वदा सर्वेषां तद्रक्षणोपदेशो ऽयं सामर्थ्याद् विज्ञेयः । सर्वत्र लड् द्रष्टव्यो विध्यर्थे रक्षेद् इत्य् एवं छान्दसत्वाविशेषात् । स्मृतेर् युक्तं तल्लक्षणम् अत्र । यतश् चैतद् एवम् अतः ॥ ९.३ ॥