+++
title = "142 गोत्र-रिक्थे जनयितुर्"

+++

गोत्ररिक्थे पिण्डदानं च जनयितुर् दत्त्रिमो न गृह्णीयात् । यस्मै तु दीयते ऽसौ तदीये तस्य गोत्ररिक्थे स्याताम् । पिण्डदानं च तत्संनियोगेन । यस्माद् गोत्रानुगः पिण्डः । अत एतस्मात् कारणाद् **व्यपैति दधतः स्वधा** पिण्डदानोपलक्षणम् । **स्वधा** सा च **व्यपैति जनयितुः**, तेन तस्यान्यस्मै दत्तत्वात् । अन्यस् त्व् आह- "गोत्ररिक्थे जनयितुर् न हरेद् अन्यस्मै दीयमानो ऽपि" । तथा द्व्यामुष्यायणो ऽसौ संपद्यते । गौतमस् तं विसेषयित्वाह- "पिण्डगोत्रर्षिस्[अंबन्धा रिक्थं भजेरन्" इति स एव] गोत्ररिक्थे भजेतेति ॥ ९.१४२ ॥