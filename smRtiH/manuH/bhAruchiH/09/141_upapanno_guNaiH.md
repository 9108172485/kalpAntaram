+++
title = "141 उपपन्नो गुणैः"

+++

अपुत्राधिकाराद् अपुत्रस्य सतो दत्तको रिक्थं हरेत् । प्रदर्शनं चेदं कृत्रिमादीनां द्रष्टव्यम् । एवं च सर्व एव पुत्रप्रतिनिधयो ऽविशेषेणापुत्रस्य धनभाजो युक्ताः । यच् च कानीनादीनां षण्णाम् अदाय्[आद्]अत्वम् उच्यते पाक्षिकं तद्विज्ञेयम् । यद् औरस उत्तरकालम् उत्पन्नः उत्तरेभ्यः प्रजीवनमात्रं प्रयच्छति तदा कानीनादीनां विकल्पेन ददातीत्य् एवं कानीनादीनाम् अदायादत्वम् उच्यते ॥ ९.१४१ ॥