+++
title = "120 खं सन्निवेशयेत्"

+++

**खं संनिवेशयेत् खेषु**, खं बाह्यम् अधिदैवाधिभूताख्यं संनिवेशयेद्, उपासनया खेष्व् आध्यात्मिकेषु देवतैक्यप्रदर्शनेन । एवं **चेष्टनस्पर्शन** आध्यात्मिके बाह्यानिलं संनिवेशयेद् इति विज्ञेयम् । एवं **पक्तिदृष्ट्योः** शारिरयोः **परं तेजः**, कस्य परम्, वायोर् निर्देशतः, **संनिवेशयेद्** इति सर्वत्रानुवर्तते । **स्नेहे** आध्यात्मिके **ऽपः**, संनिवेश्यमानानाम् अपां कर्मत्वाद् अयं द्वितीयानिर्देशो ऽप इति । **गां च मूर्तिषु**, एवं सर्वत्र ॥ १२.१२० ॥