+++
title = "119 आत्मैव देवताः"

+++

येन कारणेन परमात्मैव देवता वस्वाद्याः सर्वा इत्य् अध्यात्माधिभूताधिदेवताधियज्ञव्यवस्थिता इत्य् अर्थः, अतश् च सर्वम् **आत्मन्य् अवस्थितं** पश्येद् इति वर्तते । अनेन चात्मन्य् अवस्थानशब्देन भेदपक्ष एव विज्ञायते, नाभेदप्कषः । तथा च सति यद् अत्राभेदवचनं तद् आगमोपपत्तिविरोधाद् अर्थवादीक्रियते । एवं च सति परमात्मैव तस्यां तस्यां कर्माङ्गदेवतायाम् अवस्थितः संप्रदानकारकत्वेन कर्मत्वेन चोपादनादिक्रियाणां जनयति **कर्मयोगम्** । कस्य । एषां शरीरिणां शास्त्रधम्[एष्व्]आधिकृतानाम् अर्थलक्षणेषु चेतरेषु । एवम् अधिकृतविधेर् अयम् अर्थवादो विज्ञायते । आध्यात्मकम् अधुनोपासनायोगं परमात्मविषयं बाह्योपसंहारेण दर्शयति ॥ १२.११९ ॥