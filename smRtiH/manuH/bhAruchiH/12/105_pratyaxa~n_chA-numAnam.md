+++
title = "105 प्रत्यक्षञ् चाऽनुमानम्"

+++

अनुमानागमाभ्यां धर्मशुद्धि [न] (?) प्रत्यक्षाद्, यतः तस्योपदेशो ऽनुमानशुद्ध्यर्थः । तत्पूर्वकत्वाद् अनुमानस्यागमशेषत्वम् । अपि च प्रत्यक्षस्य क्वचिद् इष्यत एव । यतः एतस्यां कल्पनायाम् उभयशेषत्वाद् युक्तः प्रत्यक्षनिर्देशः । अनुमानस्याप्य् आगमार्थः । एवं च सति प्रत्यक्षानुमानतत्त्वं तर्कः । शास्त्रं तु विविधागमम् । बहुशाखो वेदः । "एकविंशतिधा बाह्वृच्यम् एकशतम् अध्वर्युशाखाः सहस्रवर्त्मा सामवेदः" । अथ वा शास्त्रं विविधागमम्, बहुशाखं धर्मशास्त्रम् । अविरोधाद् उभयं वा श्रुतिस्मृत्याख्यम् । अधुनानुमानतत्त्वं विज्ञानप्रयोजनम् आचष्टे ॥ १२.१०५ ॥