+++
title = "111 त्रैविद्यो हेतुकस्"

+++

**त्रैविद्य**ग्रहणेन वेदत्रयाधेतारो गृह्यन्ते । **हेतुकश्** चात्रैविद्यो ऽप्य् आगमन्यायाविरोधिनस् तर्कशास्त्राध्येता । **तर्की** चाहैतुको ऽपि यः प्रतिभानवान् ऊहते ऽपोहते च । यथान्यायं चाभिनिविशते अश्रुततर्कशास्त्रो ऽपि स्वभावतः । **नैरुक्तः** केवलो ऽपि । **धर्मपाठकश्** चानित्थंभूतो ऽपि । **त्रयश् चाश्रमिणः पूर्वे** प्रव्रजिताद् अन्ये गृहस्थादयः । अपरे तु तापसान् (?) पूर्वांस् त्रीन् आहुः, गौतमपाठम् आश्रित्य- "ब्रह्मचारी गृहस्थो भिक्षुर् वैखानसः" इति, तापसस्य ग्रामप्रवेशप्रतिषेधाच् च । दश धर्मसंशये अद्विष्टारक्ताश् च शास्त्रज्ञाः सन्तः प्रमाणीभवन्ति, तथा चोक्तं सामान्यं सर्वस्मृतिलक्षणं "विद्वद्भिः सेवितः सद्भिः" इत्य् एवमादि । अथ वाइतान्य् एव समासतस् त्रित्वेन ब्रवीति ॥ १२.१११ ॥