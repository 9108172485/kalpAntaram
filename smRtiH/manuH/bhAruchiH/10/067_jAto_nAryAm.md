+++
title = "067 जातो नार्याम्"

+++

> **जातो नार्याम् अनार्यायाम् आर्याद् आर्यो भवेद् गुणः ।**

पाकयज्ञादिभिः पारशवादिभिः,

> **जातो ऽप्य् अनार्याद् आर्यायाम् अनार्य इति निश्चयः  ॥ १०.६७ ॥**

चाण्डालादिभिः, तस्य शूद्रधर्मे ऽप्य् अनधिकारात् । अस्याभिप्रायः को हि शक्तो भगवतो धर्मस्य हेतुतः साधुत्वम् अवधारयितुम् । एवं हि हेत्वनवस्थानात् धर्मानवस्थानम् अपि प्रसज्येत । तथा चैतत् पुरस्तात् प्रत्याख्यातम् एव "अचिन्त्यस्याप्रमेयस्य" इत्य् अत्र । एवं च सति यथोपदेशं बीजयोन्योः प्राधान्यम् अभ्युपगन्तव्यम्, न त्व् अनुमानतः । उपदेशविषयाद् अन्यत्रापि यथा सुखदुःखयोर् धर्माधर्मोत्पत्ताव् इति । तथा च कृत्वा ॥ १०.६७ ॥