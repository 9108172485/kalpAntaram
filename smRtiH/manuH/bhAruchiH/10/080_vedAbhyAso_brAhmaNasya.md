+++
title = "080 वेदाभ्यासो ब्राह्मणस्य"

+++

स्वयम् अभ्यासो ऽध्यापनं च **वेदाभ्यास**सब्देन सामर्थाद् इहोच्यते, न त्व् अध्ययनम्, समानत्वात्, **विशिष्टानि स्वकर्मसु** इति वचनात् । वृत्तिर् अपि च सत्येषां ब्राह्मणस्यैव ज्यायसी, दृष्टादृष्टपुरुषार्थप्रयोजनत्वात् ।  तथा च क्षत्रियस्य रक्षणं वृत्त्यर्थं धर्मार्थं च विज्ञेयम् । एवं च वैश्यस्य धनव्यवहारो ब्राह्मणादिपुष्ट्यर्थम् अवश्यानुष्ठेयः । येन तस्य धनातिसर्ग एव विशिष्टो धर्मः । अथ वा **विशिष्टानि स्वकर्मस्व्** इति वचना इदम् अन्यद् विज्ञायते । यथा अनिज्यादानः वेदाभ्यासमात्रेणैव ब्राह्मणः पूतो भवति, एवं क्षत्रियो ऽनधीयानश् चायजमानश् च प्रजारक्षणमात्रेणैवोत्कृष्यते । वैश्यश् च वार्तयैव द्विजाद्यर्थया इज्याध्ययनासंभवे ऽपीति । एवम् एतानि ब्राह्मणादीनाम् आ - जिवनार्थानि (?) धर्माय च कल्प्याह ॥ १०.८० ॥