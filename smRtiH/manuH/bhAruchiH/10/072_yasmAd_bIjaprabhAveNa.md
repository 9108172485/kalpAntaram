+++
title = "072 यस्माद् बीजप्रभावेण"

+++

> **यस्माद् बीजप्रभावेण तिर्यग्जा ऋषयो ऽभवन् ।**

बीजं च प्रभावश् च- भीजप्रभावे द्वन्द्वैकवद्भावो नपुंसकलिङ्गः । बीजं यथोक्तम्, प्रभावः प्रतिनिविष्टधर्मविशेषाविष्कृतात्मत्वम्, तेन बीजप्रभ्[आवेण तिर्यग्जा] अपि सन्तः ऋषयो ऽभवन्-

> **पूजिताश् च प्रशस्ताश् च **

ऋष्यशृङ्गप्रभृतयः यस्मात्,

> **तस्माद् बीजं प्रशस्यते  ॥ १०.७२ ॥**

इत्य् आहुः एतच् चैकान्तपरिग्रहे सत्य् उक्तदोषं बीजप्राधान्यं पुनर् निगमनायैतज् ज्ञापयति । बीजयोन्योः बीजोत्कृष्टजातिः प्रशस्यत इति । तथा च सत्य् अनुलोमान् उत्कृष्टान् एव सतः स्तौति क्षत्रियावैश्याजान् शूद्रावर्जम् । अयं च बीजयोन्योर् एवम् आत्मेति ॥ १० ७२ ॥