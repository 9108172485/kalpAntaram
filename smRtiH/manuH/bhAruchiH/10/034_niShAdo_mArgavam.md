+++
title = "034 निषादो मार्गवम्"

+++

निषादो नाम ब्राह्मणजातात् शूद्रात् प्रतिलोमो वेदितव्यह्, प्रतिलोमाधिकारसामर्थ्यात् । न तु ब्राह्मणजातः शूद्रायाम् । अनुलोमत्वात् । स निषादो ऽधिकृतायाम् एवायोगव्यां मार्गरवर्णं नाम्ना जनयति दासद्वितीयनामानम् । तस्य वृत्त्युपदेशः नौकर्मजीवनम् इति । **कैवर्तम् इति यं प्राहुस्** तृतीयेण नाम्ना **आर्यावर्तनिवासिनो** जानपदाः । आयोगवी पितृबाह्यतरा वेदितव्याः, निषादवत्, न तु शूद्रेण वैश्यायां जाता । तथा च दर्शयति ॥ १०.३४ ॥