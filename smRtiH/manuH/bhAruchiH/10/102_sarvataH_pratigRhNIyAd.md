+++
title = "102 सर्वतः प्रतिगृह्णीयाद्"

+++

यथैव च वर्णान्तरकर्मानुष्ठान्[ए तद्]अनन्तरम् अस्य कर्मेणोक्तम्, एवं प्रतिग्राह्याणाम् अप्य् अप्रशस्तानां गुरुलघुत्वाल् लघोर् लघोर् अभावे असत्प्रतिग्रहो ऽपि गुरोर् गुरोः सकाशात् स्याद् इति । एवं च [प्रशस्ताभावे] ऽप्रशस्तात् स्यात् । तदभावे अप्रशस्ततरात् । तस्याप्य् अभावे ऽरशस्ततमात् । तथा च वक्ष्यति, "सर्वस्वं वा वेदविदुषे ब्राह्मणायोपपादयेत्" इति । यदि चैतद् एवं न स्यात् । न चैतद् इष्टम् । अतो यथोक्त एव शास्त्रार्थः । पवित्रं च तन् न दुष्यतीत्य् अयम् आपद्धर्मस्तुत्यर्थवादः । ईषत्प्रत्यवाय हेतुर् वेति कृत्वा । अथ वा प्राणधारणस्य प्रयोजनातिशयदर्शनार्थकः स्यात्, येन जीवन्न् अयं शक्ष्यति ह्य् अतिक्रमाकुशलं च निहर्तुम् इति ॥ १०.१०२ ॥