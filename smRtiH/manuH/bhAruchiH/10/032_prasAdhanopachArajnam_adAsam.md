+++
title = "032 प्रसाधनोपचारज्ञम् अदासम्"

+++

**प्रसाधनोपचारज्ञम्** इति, वृत्त्युपदेशः । अदासस् सन् दास्यजीवनः । प्रसाधनोपचरज्ञतया । परमतजीवी यस्मात् । सैरन्ध्रम् इति वर्णनामेदम् । अन्यस् त्व् आह, ग्रन्थिकारः सैरन्द्रः द्रौपदीदर्शनात् । **वागुरावृत्तित्वम्** आरण्यपसुहिंसनाख्यं युक्तम् आर्याणां देवपित्रर्थम् औषधार्थं च । प्राणयात्रामात्रार्थं वा पुत्रदारात्ययम् प्राप्तस्य ॥ १०.३२ ॥