+++
title = "063 अहिंसा सत्यम्"

+++

एवं च प्रकरणसामर्थाच् चातुर्वर्णान्तरप्रभावानाम् अप्य् अहिंसादिपुरुषधर्मो विज्ञेयः । एवं चायं शनकैः सिद्धिहेतुर् एषाम् । पूर्वस् तु सामर्थ्यात् सद्य एव इति विज्ञायते, पूर्वस्माद् ब्राह्मणादिवर्णलक्षणशस्त्रात् "सर्ववर्णेषु तुल्यासु" इत्य् एवमादेः । अन्यथा ब्राह्मणत्वादीन्य् अप्राप्तानि । इष्यन्ते च तान्य् उत्कर्षापकार्षाभ्याम् अपि । यत इदम् आरभ्य[ते] ॥ १०.६३ ॥