+++
title = "069 जाङ्गलं सस्यसम्पन्नम्"

+++

जाङ्ल्गलं नानाविधधान्यमूलफलपुष्पतृणेन्धनहेतुम् । **सस्यसंपन्नं** दुर्भिक्षरहितम् । **आर्यप्रायं** ब्राह्मणभूयिष्ठं धर्मादिपरिपालननिमित्तम् । **अनाविलं** श्वापदसरीसृपतस्करदंशमशकादिभिर् अनाकुलम् । **रम्यं** सर्वर्तुकुसुमसमृद्धपादपोद्यानादिभिः । **आनतसामन्तं** प्रह्वीभूतविनतसामन्तम् । **स्वाजीव्यं** प्रसन्नसलिलजलाशयम् अतिविशंकटगृहप्रासादमालिनम् । एभिश् च जाङ्गलादिभिर् अन्यैश् च देशगुणैः संपन्नं **देशम् आवसेत्** ॥ ७.६९ ॥