+++
title = "070 धन्व-दुर्गम् मही-दुर्गम्"

+++

प्राकारेण वेष्टितं विष्कम्भद्विगुणोत्सेधेनैष्टिकेन शैलेन वा द्वादशहस्त्[आद् ऊर्ध्वम् उ]च्छ्रितेन तालमूलेन कपिशीर्षचिताग्रेण । । । दृढवप्रेण परिष्कृतं **महीदुर्गम्** । अगाधेनानास्रावणीयेन चोदकेन परिवेष्टितम् **अब्दुर्गम्** । समन्ततो ऽर्धयोजनमात्रं घनमहावृक्षचितं **वार्क्षदुर्गम्** । चतुरङ्गबलाधिष्ठितं प्रवरायुधीयपुरुषप्रायं **नृदुर्गम्** । गिरिपृष्टं दुरारोहम् एकमार्गानुगतम् [अन्तर्]नदीप्रस्रवणोदमं **गिरिदुर्गम्** ॥ ७.७० ॥