+++
title = "048 पैशुन्यं साहसम्"

+++

**पैशुनं** हेडकत्वं तच् च क्रोधात् क्रियते । एवं **साहसं** च । तच् च साधोर् नीचे कर्मणि नियोगः, कर्मोपरोधो वा निष्कारणम् । **द्रोह** उपांशुवधः, तन्त्रोपरोधो वा जीवत एव । **ईर्ष्या** विषयसाधारणत्वव्यावृत्तीच्छा । **असूया** परतुणोपघातार्था वाक्प्रवृत्तिश् चेष्टा वा, जिह्विकाधरविक्षेपहस्ताभिनयैः । **अर्थदूषणम्** अदानम् अपहरणं वा । **वाग्दण्डजपारुष्यं** प्रसिद्धार्थम् । एवं **क्रोधजो ऽपि गणो ऽष्टकः** ॥ ७.४८ ॥