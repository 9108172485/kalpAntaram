+++
title = "198 साम्ना दानेन"

+++

तत्र **साम** द्विविधं वाक्प्रयोगश् चेष्टाप्रयोगश् चेति । वाक्प्रयोगो गुणवचनं हितवचनम् उपकारानुदर्शनवचनम् आत्मोपनिधानम् इत्य् एवमादि; चेष्टाप्रयोगः स्थिताञ्जलिदानं हस्तग्रहणमुखोपप्रदर्शनं स्वदारदर्शनं [मि]थः संकथनम् इत्य् एवमादि । **दानं** नानाविधैर् द्रव्यैः प्रीत्युत्पादन[प्रतिपादनम्] । **भेद** एकस्योपसंग्रहो ऽन्यस्य निरसनं भीषणं च । एतैस् त्रिभिर् उपायैः **प्रयतेत** जेतुम् ॥ ७.१९८ ॥