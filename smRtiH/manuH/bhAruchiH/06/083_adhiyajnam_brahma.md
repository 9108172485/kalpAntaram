+++
title = "083 अधियज्ञम् ब्रह्म"

+++

यज्ञे तद् इत्य् **अधियज्ञं** कर्मोपदेशः । **ब्रह्म** विध्यर्थवादनामधेयाख्यम् । **आधिदैविकं** मन्त्राः । आध्यात्मिकं च ब्रह्ममन्त्रैकदेशः । प्रकरणात् पुरुषसूक्तादि सुक्रिया वा । **वेदान्ताभिहितम्** उपनिषदः । सामर्थ्यात् सोयं मन्त्रब्राह्मणाख्यो वेदः, श्लोकसमाप्त्यर्थम् एवं चतुर्धोक्तः । तथा च सति यथैव प्रव्रजितस्याध्यात्मानुष्ठानम् उत्कर्षाय, एवं वेदाभ्यासो ऽपीत्य् एतद् अपि सामर्थ्याद् अवगम्यते । तथा च स्मृतिः-


> शब्दब्रह्मणि निष्णातः

तस्याध्ययनविज्ञानतदर्थानुष्ठानेन,

> परं ब्रह्माधिगच्छति ॥

<u>अपरस्</u> त्व् आह- समर्थस्येदम् अध्यात्मानुष्ठाने श्रौतस्य वा तत्रारतेर् वा ।
