+++
title = "092 धृतिः क्षमा"

+++

**धृतिर्** नाम यथाशास्त्रम् अवस्थानम् आत्मगुनाद् यतो भवति सा **धृतिः** । **क्षमा** चित्तसंक्षोभहेतुष्व् अप्रतिक्रियापराधमर्षनेन । **दमस्** तु द्वन्द्वाभिमुख्यम्, शास्त्रविहिताभ्यासं **दमं** मन्यन्ते च । परद्रव्येष्व् आत्मसंयमो **ऽस्तेयम्** । आहारादिशुद्धिः **शौचम्** । **इन्द्रियसंयमो** नाम इन्द्रियविषयेष्व् अविरुद्धेष्व् अप्रसङ्गं यथाविषयम् । विज्ञानं शस्त्रात् संशयादिप्रतिपक्षरहितं **धीः** । **विद्या** वेदाभ्यासः । **सत्यम्** प्रसिद्धम् । **अक्रोधः** सत्स्व् अपि संक्षोभहेतुषु चित्तस्याविकारः । पूर्वत्रोत्पन्नस्य क्रोधस्य कार्यानारंभः **क्षमेत्य्** उक्तः, इह त्व् अनुत्पत्तिर् एव क्रोधस्येति विशेषः । सर्वं चैतच् छास्त्रविहितम् अपि सत् सुखावभोधनार्थं पुनः संक्षिप्योक्तम् ॥ ६.९२ ॥

_परिचिन्त्यमानश् च सर्वो ऽयं यमनियमाधीनेति तत्फलविवक्षयेदम् आह ।_