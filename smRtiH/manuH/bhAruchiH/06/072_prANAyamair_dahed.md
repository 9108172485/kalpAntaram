+++
title = "072 प्राणायमैर् दहेद्"

+++

**प्राणायामैर् दहेद् दोषान्** रागादीन् सविषयान् तत्कारणं वा ऽकुशलकर्मराशि । तथा च प्राणायामान् शुद्धिहेतून् वक्ष्यति प्रायश्चित्तप्रकरणे । तथा च प्राणायामान् शुद्धिहेतून् वक्ष्यति प्रायश्चित्तप्रकरणे । प्राणायामस्य दोषाणां च विनाश्यविनाशकसंबन्धः । शास्त्रलक्षणत्वाच् छ्रद्दधानीयः, विधिपक्षम् आश्रित्य । यतो नायं प्राणायामस्तुत्यर्थो ऽर्थवादः । स्तुत्यर्थत्वे ऽपि च सति न ह्य् अकस्मात् स्तुतिः प्राणायामानामुपपद्यते इति स्तुत्या विधिर् अनुमातव्यः । **धारणाः** पुनर् अवधारयत्य् आत्मानम् उपसृष्टो यतिर् योगसमाध्यवस्थायां कामक्रोधमोहलोभस्नेहादिभिः प्रवर्त्यमानम् अकुशलेषु, तभिश् च परमार्थदर्शनप्रसंख्यानभावनाख्याभिः कामादिप्रतिपक्षभूताभिर् **धारणाभिः किल्बिषम्** अनुत्पत्त्या **दहेत्** । एवं च प्राणायामैः संचितविरोधः धारणाभिर् स्नागतानुत्पत्तिर् अकुशलस्येत्य् उक्तं भवति । अपरे त्व् आहुर् विशिष्टानि शरीरात्मप्रदेशानि मनसः प्रज्ञाप्रयत्नकृतान्य् आत्मनो यथाबलं **धारणाह्** ।

> <u>अन्ये</u> धारणा मैत्र्याद्याः संचक्षते ।  
> मैत्रीकृपामुदोपेक्षाः सर्वप्राणिष्व् अवस्थिताः ।  
> ब्रह्मलोकं नयन्त्य् आशु ध्यातारं धारणास् त्व् इह ॥

**प्रत्याहारेण** मनस इन्द्रियाणां च **संसर्गान्** विषयसंपर्काख्याञ् छब्दाद्युपलब्धिहेतून् । तेषु ह्य् एवम् उपहेतुषु अन्तःकरणप्रत्याहारेण मनसः समाधानयोगः प्रत्यनीकः । प्रतिलब्धसमाधानस्य प्रतिबन्धकरणत्वाच् छब्दाद्युपलब्धिकण्टकानि ध्यानादीन्य् आहुर् आचार्याः । परमात्मकर्मकेण च प्रणव**ध्यानेनानीश्वरा**न् **गुणान्** योगर्द्धिप्रत्यनीकभूतानैश्वर्यादीन् प्रतिलब्धसमाधानस्य दहमानस्य योगिनः सर्वोपसर्गस्थानम् अतिक्रान्तस्य परमार्थदर्शनप्रसंख्यानभावनाभिर् इति ॥ ६.७२ ॥
