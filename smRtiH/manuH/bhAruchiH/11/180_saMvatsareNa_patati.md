+++
title = "180 संवत्सरेण पतति"

+++

यानाशनासनैर् न **संवत्सरेण**, किं तर्हि सद्य एव । ऊर्ध्वं तस्मात् कालाद् अर्वाग् वा संवत्सराद् यानाशनासनमाग्रेणेति सामर्थ्याद् इदं वचनीयम् । अथ वास्यान्यो ऽर्थः स्मृत्यन्तराद् उच्यते । व्यवहितकल्पनया **संवत्सरेण पतति यानाशनासनात्** । **न तु याजनाध्यापनाद् यौनात्**, किं तर्हि एभिर् याजनादिभिः सद्यः पतति । स्मृत्यन्तरदर्शनात् । संपर्कसादृश्येन च पतनं कल्पयितव्यम् । तदीयं च तस्य प्रायश्चित्तम् । तथा च दर्शयति ॥ ११.१७८–१७९ ॥