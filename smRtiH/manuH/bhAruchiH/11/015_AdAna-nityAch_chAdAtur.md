+++
title = "015 आदान-नित्याच् चादातुर्"

+++

अयं **चादाननित्यो** ब्राह्मण उच्यते । आदाय यो न कल्पयति धनम् इष्टपूर्ताङ्गतया । तस्माद् **अप्रयच्छत** इदम् आदानम् उच्यते । न त्व् आदाननित्यस्यापि सतो यज्ञशीलस्य । एवं च सति पूर्वश्लोकः क्षत्रियविषय एव द्रष्टव्यः । अपरे त्व् आदाननित्यं वार्धिषुकं मन्यन्ते । शास्त्रप्रतिषिद्धवृद्धिगृहीतारम् (?) अया[ग]शीलम् । एतस्यां च कल्पनायां जातिर् अविवक्षिता । तथा च मन्त्रः "इं ते कृण्वन्ति कीकटेषु गावः" इत्येवमादिः ॥ ११.१४ ॥