+++
title = "132 पयः पिबेत्"

+++

> **पयः पिबेत् त्रिरात्रं वा योजनं वाध्वनो व्रजेत् ।**

असमर्थः सन्न् अध्वगमनस्यात्यन्तवृद्धो गम्यते ।

> **उपस्पृशेत् स्रवन्त्यां वा सूक्तं वाब्दैवतं जपेत्  ॥ ११.१३१ ॥**

समुद्रगामिन्यां विशिष्टायां स्नायाद् इत्य् अर्थः । सपरिष्करस्नानोपदेशपरतश् चैतत् सामर्थ्याद् विशिष्टम् उपदिश्यते । **सूक्तं वाब्दैवतं जपेत्** । सर्वेषु च पयःपानं सामर्थ्याद् उपवासो वा त्रिरात्रं सप्रत्ययाप्रत्ययवधोपेक्षया ॥ ११.१३१ ॥