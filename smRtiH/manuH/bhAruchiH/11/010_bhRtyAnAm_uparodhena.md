+++
title = "010 भृत्यानाम् उपरोधेन"

+++

मातापितरौ पुत्रदारं च **भृत्याः** । तथा चोक्तम् "गुरून् भृत्यांश् चोज्जिहीर्षन्" इति । एवं च स्मृत्यन्तरम्-


> वृद्धौ च मातापितरौ साध्वी भार्या सुतः शिशुः ।  
> अप्य् अकार्यशतं कृत्वा भर्तव्या मनुर् अब्रवीत् ॥

अतस् तेषाम् उपरोधेन यद् अन्यत् करोत्य् और्ध्वदेहिकम् इष्टं पूर्तं वा युक्तम् अस्यासुखोदर्कत्वं प्रत्यवायोत्पत्त्या च तत्रेह चेति । अपरे तु पूर्वश्लोकपादम् एवं पठन्ति "मध्वास्वदो विषापात" इति, अर्थस् तु यथोक्त एव ॥ ११.९ ॥