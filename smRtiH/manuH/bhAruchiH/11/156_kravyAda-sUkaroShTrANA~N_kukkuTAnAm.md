+++
title = "156 क्रव्याद-सूकरोष्ट्राणाङ् कुक्कुटानाम्"

+++

**क्रव्यादा** गृध्रादयः, **सूकरो** विड्वराहः, **खरा**दिसाहचर्याद् गम्यते । एवं कुक्क्टो ग्रामकुक्कुटो विज्ञेयः । तस्य प्रतिषेधात् पूर्वत्र, खरादिसाहचर्याद् वा । एवं च मांसभक्षणप्रतिषेधो विज्ञेयः । तत्र मूत्रपुरीषं प्रतिषिद्धम् विड्वराहश्लोके । येषाम् अपि क्रव्यादप्रभृतीनां तत्र मूत्रपुरीषम् अप्रतिषिद्धम्, तेषाम् अपीह खरादिसाहचर्यात् प्रतिषिद्धं तद् विज्ञेयम् ॥ ११.१५५ ॥