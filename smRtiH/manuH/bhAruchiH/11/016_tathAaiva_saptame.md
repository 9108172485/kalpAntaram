+++
title = "016 तथाऐव सप्तमे"

+++

आत्मकुटुम्बक्षुदवसादेनापि निमित्तेन पूर्ववत् परादानं शिष्यते । ब्राह्मणस्य विशेषेणेत्य् एतद् अनुवर्तते । **अश्वस्तननिधानायेति** वचनात्, आहोरात्रिकम् आदेय परिमाणम् अनुजानाति नाधिकम् । **हीनकर्मण** इति च क्रमार्थम् इदं वचनम् । तथा च स्मृत्यन्तरम्-


> हीनाद् आदेयम् आदौ स्यात् तद् अलाभे सामाद् अपि ।   
> असंभवे त्व् आददीत विशिष्टाद् अपि धार्मिकात् ॥

एवं च सति पूर्वस्याप्य् अयम् एव क्रमो विज्ञेयः । तथा च गौतमः- "द्रव्यादानं विहाहसिद्ध्यर्थं धर्मतन्त्रसंयोगे च शूद्राद्, अन्यत्रापि शूद्रात्" इति ॥ ११.१५ ॥
