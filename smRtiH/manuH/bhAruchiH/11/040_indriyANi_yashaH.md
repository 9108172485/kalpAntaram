+++
title = "040 इन्द्रियाणि यशः"

+++

नित्यानां हि कर्मणाम् आरब्धानां यथा कथम्चित् क्रियाप्रसिद्धौ तदारम्भाशङ्कायां काम्यकर्मार्थप्रतिषेधो ऽयं श्लोकद्वयेनानूद्यते । न्यायाद् एव हि काम्यानां विगुणानाम् अप्रवृत्तिः सिद्धा । एवं च न नित्यानाम् अयं प्रतिषेधः । नित्यत्वाद् एव । विगुणान्य् अपि नित्यानि फलाय चेति मीमांसकाः । इदम् अपरम् अग्निहोत्रप्रकरणाभिसंबन्धेनोच्यते ॥ ११.३९ ॥