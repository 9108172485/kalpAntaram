+++
title = "033 श्रुतीर् अथर्वाङ्गिरसीः"

+++

अभिचारानुज्ञानार्थम् इदम् आरभ्यते । कथम् । यो हि धर्माचरणाभिमिखस्य प्रतिबन्धे वर्तते स शत्रुः सुकृतपरिबन्धितया भवति । स प्राप्तापराधो राजनिवेदनानर्हश् चेत्, अतस् तदर्थो ऽभिचारो ऽनुज्ञायते । एवं च सति सक्रोधमात्रेणाभिचारो न कर्तव्यः । यच् च स्मृत्यन्तरे ऽभिचारस्याशुचिकरत्वम् उक्तम्, "अभिचाराभिशापाव् अशुचिकरौ" इति तत् क्रोधमात्रेणाभिचरतो दर्शितं भवति, अनधिकृतत्वात् । एवं च सत्र्य् अयम् अप्य् अनधिचरणीयाभिचारे प्रायश्चित्तं वक्ष्यति, "[अभि]चारं च त्रिभिः कृच्छ्रैर् व्यपोहति" इति । अपरे त्व् अहीनकर्मार्त्विज्यापेक्षम् इदं प्रायश्चित्तं वर्णयन्ति । एवम् अनयोः स्मृत्योर् विरोधः । ब्राह्मणस् तावद् एवम् अधीतवेदः स्रुतशास्त्रकर्मा च तदनुष्ठानप्रतिघातापदं निस्तरेत् । अथेतरे वर्णाः कथम् इति । य्द् इदम् उच्यते ॥ ११.३२ ॥