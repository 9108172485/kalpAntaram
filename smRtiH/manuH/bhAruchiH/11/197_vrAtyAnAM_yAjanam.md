+++
title = "197 व्रात्यानां याजनम्"

+++

परेषाम् असंबन्धानाम् इत्य् अर्थः । तथा चोक्तम्-



> गुरोः प्रेतस्य शिष्यस् तु पितृमेधं समाचरन् ।  
> प्रेताहारैः समं तत्र दशरात्रेण शुध्यति ॥ इति ।

याजनाधिकाराच् चाभिचाराहीनयोर् अपि याजनार्थं वचनम् । न त्व् आत्मार्थे प्रतिषेधः । एवं च श्रुतिर् "अहीनयाजनम् अकार्यम्" इति । अनभिचरणीयाभिचारे चैतत् प्रायश्चित्तम् । तथा चोक्तो ऽभिचरणीयाभिचारः, "वाक्शस्त्रं वै ब्राह्मणस्य तेन हन्याद् अरीन् द्विजः" इति ॥ ११.१९६ ॥
