+++
title = "148 स्पृष्ट्व दत्त्वा"

+++

**विधिवच्**छब्दः प्रतिग्रहेणैव संबध्यते स्वस्तिवचनादिना । अथ वा दाने ऽप्य् एष एव विधिर् ज्ञेयः, ब्राह्मणस्य सुराप्रतिग्रहे । तत्प्रतिषिद्धाचरणे कुसवारिपानं त्र्यहम् । पूर्ववच् चाहारप्रतिषेधः । शूद्रोच्छिष्टानां चापां पान एतद् एव स्यात् प्रायश्चित्तम् । अन्नस्य तु शूद्रोच्छिष्टस्यान्यत् प्रायश्चित्तं वक्ष्यति- "सप्तरात्रं यवान् पिबेत्" इति । न चात्रागमप्रमाणे ऽर्थे न्यायावतारो ऽस्ति, यतः नातिशङ्क्य एष शूद्रोच्छिष्टप्रायश्चित्तविकल्पः ॥ ११.१४७ ॥