+++
title = "077 हविष्यभुग् वानुसरेत्"

+++

> **यजेत वाश्वमेधेन स्वर्जिता गोसवेन वा ।**  
> **अभिजिद्विश्वजिद्भ्यां वा त्रिवृत्ताग्निष्टुतापि वा ॥ ११.७३ ॥**  
> **जपन् वान्यतमं वेदं योजनानां शतं व्रजेत् ।**  
> **ब्रह्महत्यापनोदाय मितभुङ् नियतेन्द्रियः ॥ ११.७४ ॥**  
> **सर्वस्वं वा वेदविदे ब्राह्मणायोपपादयेत् ।**

अथ वा,

> **धनं वा जीवनायालं गृहं वा सपरिच्छदम् ॥ ११.७५ ॥**  
> **हविष्यभुग् वानुसरेत् प्रतिस्रोतः सरस्वतीम् ।**  
> **जपेद् वा नियताहरस् त्रिर् वै वेदस्य संहिताम्  ॥ ११.७६ ॥**

त्रयोदश ब्रह्महत्याप्रयश्चित्तानि सामर्थ्याद् यथाधिकारं चतुर्णाम् अपि वर्णानां विकल्पतो विज्ञेयानि । येन साक्षाद् अत्र विकल्पः श्रूयते वाशब्दास्रयः । असामर्थ्याद् अप्य् अयं समुच्चयासंभवे विकल्पः । स्वकाभिप्रायणस्य श्रुतिप्रतिषिद्धस्यापि प्रयस्चित्ताद् अन्यत्र सामर्थ्यम् । इदानीं द्वादसवार्षिअप्रायस्चित्तस्य गुणविध्यर्थम् आरभ्यते ॥ ११.७५–७६ ॥