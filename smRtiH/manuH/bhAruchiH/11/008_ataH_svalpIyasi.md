+++
title = "008 अतः स्वल्पीयसि"

+++

नियमशास्त्रव्यतिक्रमेण न केवलम् अस्य तत्कर्मनैष्फल्यम् प्रत्यवायश् चापरः । **अपीतसोमपूर्वस्यायं** व्यतिक्रमो निष्फलः प्रत्यवायाय च स्यात्, किं पुनर् इतरस्येति निन्दार्थवादः न **चापीतसोमपूर्वो ऽपीत्य्** अनेन स्तुत्यर्थेनातिसयवचनेन न नित्यस्य सोमपानस्याप्रवृत्तिः सक्या कल्पयितुम् । एवं च सत्य् एतस्माद् एव स्तुत्यतिशयाल् लिङ्गान् नित्यस्यानिवृत्तिर् गम्यते । तथा च नित्यार्थं नियमतो देयम् । इतरत्र त्व् अनियमः । इदानीं शक्तस्य दातुर् नियम उच्यते ॥ ११.७ ॥