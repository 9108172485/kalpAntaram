<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>कल्पान्तरे विश्वासटिप्पन्यः  | ११</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.83.1" />
    
    
      <META NAME="ROBOTS" CONTENT="INDEX, FOLLOW">
    

    <link href="/kalpAntaram/smRtiH/manuH/bhAruchiH/11/" rel="alternate" type="application/rss+xml" title="कल्पान्तरे विश्वासटिप्पन्यः" />
    <link href="/kalpAntaram/smRtiH/manuH/bhAruchiH/11/" rel="feed" type="application/rss+xml" title="कल्पान्तरे विश्वासटिप्पन्यः" />

    <meta property="og:title" content="११" />
<meta property="og:description" content="एकादशो ‘ध्यायः
 सान्तानिकं यक्ष्यमाणम् अध्वगं सार्ववेदसम् ।
गुर्वम्बापितृभृत्यार्थं स्वाध्यायार्थ्युपतापिनौ ॥ ११.१ ॥
दशैतान् स्नातकान् विद्याद् ब्राह्मणान् धर्मभिक्षुकान् ।
निःस्वेभ्यो देयम् एतेभ्यो दानं विद्याविशेषतः ॥ ११.२ ॥
   एतेभ्यो हि द्विजाग्रेभ्यो देयम् अन्नं सदक्षिणम् ।
इतरेभ्यो [बहिर्वे]दि नाकृतान्नं विधीयते ॥ ११.३ ॥
   सर्वरत्नानि राजा तु यथार्हं प्रतिपादयेत् ।
ब्राह्मणान् वेदविदुषो यज्ञार्थं चैव दक्षिणाम् ॥ ११.४ ॥
   कृतदारो ऽपरान् दारान् भिक्षित्वा यो ऽधिगच्छति ।" />
<meta property="og:type" content="article" />
<meta property="og:url" content="https://vishvAsa.github.io/kalpAntaram/smRtiH/manuH/bhAruchiH/11/" /><meta property="article:section" content="smRtiH" />



<meta itemprop="name" content="११">
<meta itemprop="description" content="एकादशो ‘ध्यायः
 सान्तानिकं यक्ष्यमाणम् अध्वगं सार्ववेदसम् ।
गुर्वम्बापितृभृत्यार्थं स्वाध्यायार्थ्युपतापिनौ ॥ ११.१ ॥
दशैतान् स्नातकान् विद्याद् ब्राह्मणान् धर्मभिक्षुकान् ।
निःस्वेभ्यो देयम् एतेभ्यो दानं विद्याविशेषतः ॥ ११.२ ॥
   एतेभ्यो हि द्विजाग्रेभ्यो देयम् अन्नं सदक्षिणम् ।
इतरेभ्यो [बहिर्वे]दि नाकृतान्नं विधीयते ॥ ११.३ ॥
   सर्वरत्नानि राजा तु यथार्हं प्रतिपादयेत् ।
ब्राह्मणान् वेदविदुषो यज्ञार्थं चैव दक्षिणाम् ॥ ११.४ ॥
   कृतदारो ऽपरान् दारान् भिक्षित्वा यो ऽधिगच्छति ।">

<meta itemprop="wordCount" content="3956">
<meta itemprop="keywords" content="" /><meta name="twitter:card" content="summary"/>
<meta name="twitter:title" content="११"/>
<meta name="twitter:description" content="एकादशो ‘ध्यायः
 सान्तानिकं यक्ष्यमाणम् अध्वगं सार्ववेदसम् ।
गुर्वम्बापितृभृत्यार्थं स्वाध्यायार्थ्युपतापिनौ ॥ ११.१ ॥
दशैतान् स्नातकान् विद्याद् ब्राह्मणान् धर्मभिक्षुकान् ।
निःस्वेभ्यो देयम् एतेभ्यो दानं विद्याविशेषतः ॥ ११.२ ॥
   एतेभ्यो हि द्विजाग्रेभ्यो देयम् अन्नं सदक्षिणम् ।
इतरेभ्यो [बहिर्वे]दि नाकृतान्नं विधीयते ॥ ११.३ ॥
   सर्वरत्नानि राजा तु यथार्हं प्रतिपादयेत् ।
ब्राह्मणान् वेदविदुषो यज्ञार्थं चैव दक्षिणाम् ॥ ११.४ ॥
   कृतदारो ऽपरान् दारान् भिक्षित्वा यो ऽधिगच्छति ।"/>

      
    

    <script src="/kalpAntaram/webpack_dist/dir_tree-bundle.js"></script>
    <script type="text/javascript">
    
    let baseURL = "https:\/\/vishvAsa.github.io\/kalpAntaram\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/kalpAntaram\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/kalpAntaram\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/kalpAntaram\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022fullsearchurl\u0022:\u0022\/full_search\u0022,\u0022githubeditmepathbase\u0022:\u0022https:\/\/github.com\/vishvAsa\/kalpAntaram\/edit\/content\/\u0022,\u0022mainSections\u0022:[\u0022dharmasindhuh\u0022],\u0022mainsections\u0022:[\u0022dharmasindhuh\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022footernav\u0022:\u0022top_bar\u0022,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022topnav\u0022:\u0022top_bar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022}],\u0022title\u0022:\u0022सङ्ग्रहान्तरम्\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    let autocompletePageUrl = "\/kalpAntaram\/data\/pages.tsv";
    
    var pageRelUrlTree = {};
</script>

    <script>
    
    let pageVars = {};
    pageVars.pageUrlMinusBasePath = "\/kalpAntaram\/smRtiH\/manuH\/bhAruchiH\/11\/".replace(basePath, "/");
    pageVars.pageParams = {};
    pageVars.pageSource = "smRtiH\/manuH\/bhAruchiH\/11.md";
    console.log(pageVars.pageSource);
    var pageDefaults;
    for (let possiblePageDefaults of pageDefaultsList) {
      if (pageVars.pageSource.startsWith(possiblePageDefaults.scope.pathPrefix)) {
        pageDefaults = possiblePageDefaults.values
      }
    }
    
    </script>
    <script src="/kalpAntaram/webpack_dist/main-bundle.js"></script>
    <script src="/kalpAntaram/webpack_dist/transliteration-bundle.js"></script>
    <script src="/kalpAntaram/non_webpack_js/disqus.js"></script>
    <script src="/kalpAntaram/webpack_dist/ui_lib-bundle.js"></script>
    <script src="/kalpAntaram/webpack_dist/search-bundle.js"></script>

    <link rel="stylesheet" href="/kalpAntaram/css/fonts.css">
    <link rel="stylesheet" href="/kalpAntaram/css/@fortawesome/fontawesome-free/css/solid.min.css">
    

    <link rel="stylesheet" href="/kalpAntaram/css/@fortawesome/fontawesome-free/css/fontawesome.min.css">

    
    <link rel="alternate" hreflang="sa-Deva" href="https://vishvAsa.github.io/kalpAntaram/smRtiH/manuH/bhAruchiH/11/" />
    <link rel="alternate" hreflang="sa-Deva" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=devanagari" />
    <link rel="alternate" hreflang="sa-Knda" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=kannada" />
    <link rel="alternate" hreflang="sa-Mlym" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=malayalam" />
    <link rel="alternate" hreflang="sa-Telu" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=telugu" />
    <link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=tamil_superscripted" />
    <link rel="alternate" hreflang="sa-Taml" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=tamil" />
    <link rel="alternate" hreflang="sa-Gran" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=grantha" />
    <link rel="alternate" hreflang="sa-Gujr" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=gujarati" />
    <link rel="alternate" hreflang="sa-Orya" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=oriya" />
    <link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=assamese" />
    <link rel="alternate" hreflang="sa-Beng" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=bengali" />
    <link rel="alternate" hreflang="sa-Guru" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=gurmukhi" />
    <link rel="alternate" hreflang="sa-Cyrl" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=cyrillic" />
    <link rel="alternate" hreflang="sa-Sinh" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=sinhala" />
    <link rel="alternate" hreflang="sa-Shar" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=sharada" />
    <link rel="alternate" hreflang="sa-Brah" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=brahmi" />
    <link rel="alternate" hreflang="sa-Modi" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=modi" />
    <link rel="alternate" hreflang="sa-Tirh" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=tirhuta_maithili" />
    <link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=iso" />
      <link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/kalpAntaram/smRtiH/manuH/bhAruchiH/11/?transliteration_target=iast" />
  </head>

  <body class="ma0 bg-near-white">
    


    
<header class="p-1 bg-yellow">
    <nav role="navigation">
      <div id="div_top_bar" class="row">
        <div class="col-md-3 justify-content-start">
          <a  href="/kalpAntaram/" class="btn col border">
            <i class="fas fa-gopuram ">कल्पान्तरे विश्वासटिप्पन्यः <br/> ११</i>
          </a>
        </div>
        <div id="div_top_bar_right" class="col-md-auto d-flex justify-content-center">
          ✍
          <select name="transliterationDropdown" size="1" onchange="module_transliteration.updateTransliteration()">
            <option value="devanagari" selected="">स</option>
            <option value="iso">ā</option>
            <option value="kannada">ಅ</option>
            <option value="malayalam">അ</option>
            <option value="telugu">క</option>
            <option value="tamil_superscripted">க²</option>
            <option value="tamil_extended">க</option>
            <option value="grantha">𑌅</option>
            <option value="gujarati">અ</option>
            <option value="oriya">ଅ</option>
            <option value="assamese">অস</option>
            <option value="bengali">অ</option>
            <option value="gurmukhi">ਅ</option>
            <option value="cyrillic">пу</option>
            <option value="sinhala">අ</option>
            <option value="sharada">𑆑𑇀𑆰</option>
            <option value="brahmi">𑀅</option>
            <option value="modi">𑘦𑘻𑘚𑘲</option>
            <option value="tirhuta_maithili">𑒁</option>
          </select>
          🗨:
          <select name="commentStyleDropdown" size="1" onchange="module_main.default.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a  name="speakerButton" class="btn btn-secondary" onclick="module_main.default.handleSpeakToggle()">🎧️</a></div>
        </div>
        <div class="row col  d-flex justify-content-center">
          <a href="/full_search"  class="btn btn-secondary">🥽🔦</a>
          <div><a  name="previousPage" href="" class="btn btn-secondary">###<i class="fas fa-caret-left"></i></a></div>
          <div ><a name="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border " id="sidebar">
          <div id="fastSearch">
              <input id="searchInput" placeholder="शीर्षिकान्विष्यताम्"  tabindex="0">
          </div>
          <div id="sidebarTitle" class="card-title bg-light-gray border d-flex justify-content-between" >
          <a name="sidebarToggleLink" data-toggle="collapse" href="#sidebar_body" role="button" aria-expanded="true" aria-controls="sidebar_body" onclick="module_main.default.sidebarToggleHandler()">
            Menu <i class="fas fa-caret-down"></i></a>
        </div>
        <nav class="card-body p-0 collapse show" id="sidebar_body">
          <ul id="displayed_sidebar" class="list pl2 p-2 bg-yellow">
        </ul>
        </nav>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="११">११</h1>
    
    <a id="editLink" class="btn btn-primary"  href="https://github.com/vishvAsa/kalpAntaram/edit/content/smRtiH/manuH/bhAruchiH/11.md"><i class="fas fa-edit"></i></a>
    
</header>
<article>
  <aside id="toc_card" class="card border ">
    <div id="toc_header" class="card-title border d-flex justify-content-between">
        <a data-toggle="collapse" href="#toc_body" role="button" aria-expanded="true" aria-controls="toc_body">
          What's in this page? <i class="fas fa-caret-down"></i> </a>
    </div>
    <div id="toc_body" class="card-body collapse p-0">
      
      <ul id="toc_ul" class="list p-0">
      </ul>
    </div>
  </aside>
  <div id="post_content">
  <p><strong>एकादशो ‘ध्यायः</strong></p>
<blockquote>
<p><strong>सान्तानिकं यक्ष्यमाणम् अध्वगं सार्ववेदसम् ।</strong><br>
<strong>गुर्वम्बापितृभृत्यार्थं स्वाध्यायार्थ्युपतापिनौ ॥ ११.१ ॥</strong><br>
<strong>दशैतान् स्नातकान् विद्याद् ब्राह्मणान् धर्मभिक्षुकान् ।</strong><br>
<strong>निःस्वेभ्यो देयम् एतेभ्यो दानं विद्याविशेषतः  ॥ ११.२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/002_na_vai.md"  newLevelForH1="4" title="भारुचिः"  > </div>
<blockquote>
<p><strong>एतेभ्यो हि द्विजाग्रेभ्यो देयम् अन्नं सदक्षिणम् ।</strong><br>
<strong>इतरेभ्यो [बहिर्वे]दि नाकृतान्नं विधीयते  ॥ ११.३ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/003_etebhyo_hi.md"  newLevelForH1="4" title="भारुचिः"  > </div>
<blockquote>
<p><strong>सर्वरत्नानि राजा तु यथार्हं प्रतिपादयेत् ।</strong><br>
<strong>ब्राह्मणान् वेदविदुषो यज्ञार्थं चैव दक्षिणाम्  ॥ ११.४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/004_sarvaratnAni_rAjA.md"  newLevelForH1="4" title="भारुचिः"  > </div>
<blockquote>
<p><strong>कृतदारो ऽपरान् दारान् भिक्षित्वा यो ऽधिगच्छति ।</strong><br>
<strong>रतिमात्रं फलं तस्य द्रव्यदातुस् तु सन्ततिः  ॥ ११.५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/005_kRta-dAro.aparAn.md"  newLevelForH1="4" title="भारुचिः"  > </div>
<blockquote>
<p><strong>यस्य त्रैवार्षिकं भक्तं पर्याप्तं भृत्यवृत्तये ।</strong><br>
<strong>अधिकं वापि विद्येत न सोमं पातुम् अर्हति  ॥ ११.६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/007_yasya_traivArShikam.md"  newLevelForH1="4" title="भारुचिः"  > </div>
<blockquote>
<p><strong>अतः स्वल्पीयसि द्रव्ये यः सोमं पिबति द्विजः ।</strong><br>
<strong>सो ऽपीतसोमपूर्वो ऽपि न तस्याप्नोति तत्फलम्  ॥ ११.७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/008_ataH_svalpIyasi.md"  newLevelForH1="4" title="भारुचिः"  > </div>
<blockquote>
<p><strong>शक्तः परजने दाता स्वजने दुःखजीविनि ।</strong><br>
<strong>मध्वापातो विषास्वादः स धर्मप्रतिरूपकः  ॥ ११.८ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/009_shaktaH_parajane.md"  newLevelForH1="4" title="भारुचिः"  > </div>
<blockquote>
<p><strong>भृत्यानां उपरोधेन यत् करोत्य् और्ध्वदेहिकम् ।</strong><br>
<strong>तद् भवत्य् असुखोदर्कं जीवतश् च मृतस्य च  ॥ ११.९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/010_bhRtyAnAm_uparodhena.md"  newLevelForH1="4" title="भारुचिः"  > </div>
<blockquote>
<p><strong>यज्ञश् चेत् प्रतिबद्धः स्याद् एकेनाङ्गेन यज्वनः ।</strong><br>
<strong>ब्राह्मणस्य विसेषेण धार्मिके सति राजनि  ॥ ११.१० ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/011_yajnash_chet.md"  newLevelForH1="4" title="भारुचिः"  > </div>
<blockquote>
<p><strong>यो वैस्यः स्याद् बहुपशुर् हीनक्रतुर् असमपः ।</strong><br>
<strong>कुटुम्बात् तस्य तद् द्रव्यम् आहरेद् यज्ञसिद्धये  ॥ ११.११ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/012_yo_vaishyaH.md"  newLevelForH1="4" title="भारुचिः"  > </div>
<blockquote>
<p><strong>आहरेत् त्रीणि वा द्वे वा कामं शूद्रस्य वेश्मनः ।</strong><br>
<strong>न हि शूद्रस्य यज्ञेषु कश्चिद् अस्ति परिग्रहः  ॥ ११.१२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/013_Aharet_trINi.md"  newLevelForH1="4" title="भारुचिः"  > </div>
<blockquote>
<p><strong>यो ऽनाहिताग्निः शतगुर् अयज्वा च सहस्रगुः ।</strong><br>
<strong>तयोर् अपि कुटुम्बाभ्याम् आहरेद् अविचारयन्  ॥ ११.१३ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/014_yo.anAhitAgniH.md"  newLevelForH1="4" title="भारुचिः"  > </div>
<blockquote>
<p><strong>आदाननित्याच् चादातुर् आहरेद् अप्रयच्छतः ।</strong><br>
<strong>तथा यशो ऽस्य प्रथते धर्मश् चैव विवर्धते  ॥ ११.१४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/015_AdAna-nityAch_chAdAtur.md"  newLevelForH1="4" title="भारुचिः"  > </div>
<blockquote>
<p><strong>तथैव सप्तमे भक्ते भक्तानि षडनश्नता ।</strong><br>
<strong>अश्वस्तननिधानाय हर्तव्यं हीनकर्मणः  ॥ ११.१५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/016_tathAaiva_saptame.md"  newLevelForH1="4" title="भारुचिः"  > </div>
<blockquote>
<p><strong>खलात् क्षेत्राद् अगाराद् वा यतो वाप्य् उपलभ्यते ।</strong><br>
<strong>आख्यातव्यं तु तत् तस्मै पृच्छते यदि पृच्छति  ॥ ११.१६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/017_khalAt_xetrAd.md"  newLevelForH1="4" title="भारुचिः"  > </div>
<blockquote>
<p><strong>ब्राह्मणस्वं न हर्तव्यं क्षत्रियेण कदाचन ।</strong><br>
<strong>दस्युनिष्क्रिययोस् तु</strong> <strong>स्वम् अजीवन् हर्तुम् अर्हति  ॥ ११.१७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/018_brAhmaNasvan_na.md"  newLevelForH1="4" title="भारुचिः"  > </div>
<blockquote>
<p><strong>यो ऽसाधुभ्यो ऽर्थम् आदाय साधुभ्यः संप्रयच्छति ।</strong><br>
<strong>स कृत्वा प्लवम् आत्मानं संतारयति ताव् उभौ  ॥ ११.१८ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/019_yo.asAdhubhyo.md"  newLevelForH1="4" title="भारुचिः"  > </div>
<blockquote>
<p><strong>यद् धनं यज्ञशीलानां देवस्वं तद् विदुर् भुधाः ।</strong><br>
<strong>अयज्वनां तु यद् वित्तम् आसुरस्वं तद् उच्यते  ॥ ११.१९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/020_yad_dhanam.md"  newLevelForH1="4" title="भारुचिः"  > </div>
<blockquote>
<p><strong>न तस्मिन् धारयेद् दण्डं धार्मिकः पृथिवीपतिः ।</strong><br>
<strong>क्षत्रियस्य हि बालिश्याद् ब्राह्मणः सीदति क्षुधा  ॥ ११.२० ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/021_na_tasmin.md"  newLevelForH1="4" title="भारुचिः"  > </div>
<blockquote>
<p><strong>तस्य भृत्यजनं ज्ञात्वा स्वकुटुम्बान् महीपतिः ।</strong><br>
<strong>श्रुतशीले च विज्ञाय वृत्तिं धर्म्यां प्रकल्पयेत्  ॥ ११.२१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/022_tasya_bhRtyajanam.md"  newLevelForH1="4" title="भारुचिः"  > </div>
<blockquote>
<p><strong>कल्पयित्वास्य वृत्तिं च रक्षेद् एनं समन्ततः ।</strong><br>
<strong>राजा हि धर्मषड्भागं तस्माद् आप्नोति रक्षितात्  ॥ ११.२२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/023_kalpayitvAsya_vRttim.md"  newLevelForH1="4" title="भारुचिः"  > </div>
<blockquote>
<p><strong>न यज्ञार्थं धनं शूद्राद् विप्रो भिक्षेत धर्मवित् ।</strong><br>
<strong>यजमानो हि भिक्षित्वा चण्डालः प्रेत्य जायते  ॥ ११.२३ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/024_na_yajnArtham.md"  newLevelForH1="4" title="भारुचिः"  > </div>
<blockquote>
<p><strong>यज्ञार्थम् अर्थं भिक्षित्वा यो न सर्वं प्रयच्छति ।</strong><br>
<strong>स याति भासतां विप्रः काकतां वा शतं समाः  ॥ ११.२४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/025_yAjnArtham_artham.md"  newLevelForH1="4" title="भारुचिः"  > </div>
<blockquote>
<p><strong>देवस्वं ब्राह्मणस्वं च लोभेनोपहिनस्ति यः ।</strong><br>
<strong>स पापात्मा परे लोके गृध्रोच्छिष्टेन जीवति ॥ ११.२५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/026_devasvam_brAhmaNasvam.md"  newLevelForH1="4" title="भारुचिः"  > </div>
<blockquote>
<p><strong>इष्टिं वैश्वानरीम् नित्यं निर्वपेद् अब्दपर्यये ।</strong><br>
<strong>कॢप्तानां पशुसोमानां निष्कृत्यर्थम् असंभवे  ॥ ११.२६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/027_iShTiM_vaishvAnarIm.md"  newLevelForH1="4" title="भारुचिः"  > </div>
<blockquote>
<p><strong>आपत्कल्पेन यो धर्मं कुरुते ऽनापदि द्विजः ।</strong><br>
<strong>स नाप्नोति फलं तस्य परत्रेति विचारितम्  ॥ ११.२७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/028_Apatkalpena_yo.md"  newLevelForH1="4" title="भारुचिः"  > </div>
<blockquote>
<p><strong>विश्वैश् च देवैः साध्यैश् च ब्राह्मणैश् च महर्षिभिः ।</strong><br>
<strong>आपत्सु मरणाद् भीतैर् विधिः प्रतिनिधिः कृतः  ॥ ११.२८ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/029_vishvaish_cha.md"  newLevelForH1="4" title="भारुचिः"  > </div>
<blockquote>
<p><strong>प्रभुः प्रथमकल्पस्य यो ऽनुकल्पेन वर्तते ।</strong><br>
<strong>न सांपरायिकं तस्य दुर्मतेर् विद्यते फलम्  ॥ ११.२९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/030_prabhuH_prathamakalpasya.md"  newLevelForH1="4" title="भारुचिः"  > </div>
<blockquote>
<p><strong>न ब्राह्मणो ऽवेदयेत किंचिद् राजनि धर्मवित् ।</strong><br>
<strong>स्ववीर्येणैव ताञ् छिष्यान् मानवान् अपकारिणः  ॥ ११.३० ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/031_na_brAhmaNo.md"  newLevelForH1="4" title="भारुचिः"  > </div>
<blockquote>
<p><strong>स्ववीर्याद् राजवीर्याच् च स्ववीर्यं बलवत्तरम् ।</strong><br>
<strong>तस्मात् स्वेनैव वीर्येण निगृह्णीयाद् अरीन् द्विजः  ॥ ११.३१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/032_svavIryAd_rAjavIryAch.md"  newLevelForH1="4" title="भारुचिः"  > </div>
<blockquote>
<p><strong>श्रुतीर् अथर्वाङ्गिरसीः कुर्याद् इत्य् अविचारितम् ।</strong><br>
<strong>वाक्शस्त्रं वै ब्राह्मणस्य तेन हन्याद् अरीन् द्विजः  ॥ ११.३२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/033_shrutIr_atharvAngirasIH.md"  newLevelForH1="4" title="भारुचिः"  > </div>
<blockquote>
<p><strong>क्षत्रियो बाहुवीर्येण तरेद् आपदम् आत्मनः ।</strong><br>
<strong>धनेन वैश्यशूद्रौ तु जपहोमैर् द्विजोत्तमः  ॥ ११.३३ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/034_xatriyo_bAhuvIryeNa.md"  newLevelForH1="4" title="भारुचिः"  > </div>
<blockquote>
<p><strong>विधाता शासिता वक्ता मैत्रो ब्राह्मण उच्यते ।</strong><br>
<strong>तस्मै नाकुशलं कुर्यान् न शुष्कां गिरम् ईरयेत्  ॥ ११.३४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/035_vidhAtA_shAsitA.md"  newLevelForH1="4" title="भारुचिः"  > </div>
<blockquote>
<p><strong>नैव कन्या न युवतिर् नाल्पविद्यो न बालिशः ।</strong><br>
<strong>होता स्याद् अग्निहोत्रस्य नार्तो नासंस्कृतस् तथा  ॥ ११.३५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/036_na_vai.md"  newLevelForH1="4" title="भारुचिः"  > </div>
<blockquote>
<p><strong>नरकं हि पतन्त्य् एते जुह्वन्तः स च यस्य तत् ।</strong><br>
<strong>तस्माद् वैतानकुशलो होता स्याद् वेदपारगः  ॥ ११.३६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/037_narake_hi.md"  newLevelForH1="4" title="भारुचिः"  > </div>
<blockquote>
<p><strong>प्राजापत्यम् अदत्वाश्वम् अग्न्याधेयस्य दक्षिणाम् ।</strong><br>
<strong>अनाहिताग्निर् भवति ब्राह्मणो विभवे सति  ॥ ११.३७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/038_prAjApatyam_adattvAshvam.md"  newLevelForH1="4" title="भारुचिः"  > </div>
<blockquote>
<p><strong>पुण्यान्य् अन्यानि कुर्वीत श्रद्दधानो जितेन्द्रियः ।</strong><br>
<strong>न त्व् अल्पदक्षिणैर् यज्ञैर् यजेतेह कथंचन  ॥ ११.३८ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/039_puNyAny_anyAni.md"  newLevelForH1="4" title="भारुचिः"  > </div>
<blockquote>
<p><strong>इन्द्रियाणि यशः स्वर्गम् आयुः कीर्तिं प्रजां पशून् ।</strong><br>
<strong>हन्त्य् अल्पदक्षिणो यज्ञो न यजेताधनस् ततः  ॥ ११.३९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/040_indriyANi_yashaH.md"  newLevelForH1="4" title="भारुचिः"  > </div>
<blockquote>
<p><strong>अग्निहोत्र्य् अपविध्याग्नीन् ब्राह्मणः कामकारतः ।</strong><br>
<strong>चान्द्रायणं चरेन् मासं वीरहत्यासमं हि तत्  ॥ ११.४० ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/041_agnihotry_apavidhyA-gnIn.md"  newLevelForH1="4" title="भारुचिः"  > </div>
<blockquote>
<p><strong>ये शुद्राद् अधिगम्यार्थम् अग्निहोत्रम् उपासते ।</strong><br>
<strong>ऋत्विजस् ते भवन्त्य् अस्य ब्रह्मवादिषु गर्हिताः  ॥ ११.४१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/042_ye_shUdrAd.md"  newLevelForH1="4" title="भारुचिः"  > </div>
<blockquote>
<p><strong>तेषां सततम् अज्ञानां वृषलाग्न्य् उपसेविनाम् ।</strong><br>
<strong>पदा मस्तकम् आक्रम्य दाता दुर्गाणि संतरेत्  ॥ ११.४२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/043_teShAM_satatam.md"  newLevelForH1="4" title="भारुचिः"  > </div>
<blockquote>
<p><strong>अकुर्वन् विहितं कर्म निन्दितं च समाचरन् ।</strong><br>
<strong>प्रसक्तश् चेन्द्रियार्थेषु प्रायश्चित्तीयते नरः  ॥ ११.४३ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/044_akurvan_vihitam.md"  newLevelForH1="4" title="भारुचिः"  > </div>
<blockquote>
<p><strong>अकामतः कृते पापे प्रायश्चित्तं विदुर् बुधाः ।</strong><br>
<strong>कामकारकृते ऽप्य् आहुर् एके श्रुतिनिदर्शनात्  ॥ ११.४४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/045_akAmataH_kRte.md"  newLevelForH1="4" title="भारुचिः"  > </div>
<blockquote>
<p><strong>अकामतः कृतं पापं वेदाभ्यासेन शुध्यति ।</strong><br>
<strong>कामतस् तु कृतं मोहात् प्रायश्चित्तैः पृथग्विधैः  ॥ ११.४५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/046_akAmataH_kRtam.md"  newLevelForH1="4" title="भारुचिः"  > </div>
<blockquote>
<p><strong>प्रायश्चित्तीयतां प्राप्य दैवात् पूर्वकृतेन वा ।</strong><br>
<strong>न संसर्गं व्रजेत् सद्भिः प्रायश्चित्ते ऽकृते द्विजः  ॥ ११.४६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/047_prAyashchittIyatAm_prApya.md"  newLevelForH1="4" title="भारुचिः"  > </div>
<blockquote>
<p><strong>इह दुश्चरितैः केचित् केचित् पूर्वकृतैस् तथा ।</strong><br>
<strong>प्राप्नुवन्ति दुरात्मानो नरा रूपविपर्ययम्  ॥ ११.४७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/048_iha_dushcharitaiH.md"  newLevelForH1="4" title="भारुचिः"  > </div>
<blockquote>
<p><strong>सुवर्णचोरः कौनख्यं सुरापः श्यावदन्तताम् ।</strong><br>
<strong>ब्रह्महा क्षयरोगित्वं दौश्चर्म्यं गुरुतल्पगः ॥ ११.४८ ॥</strong><br>
<strong>पिशुनः पौतिनासिक्यं सूचकः पूतिवक्त्रताम् ।</strong><br>
<strong>दान्यचोरो ऽङ्गहीनत्वम् आतिरैक्यं तु मिश्रकः ॥ ११.४९ ॥</strong><br>
<strong>अन्नहर्तामयावित्वं मौक्यं वागपहारकः ।</strong><br>
<strong>वस्त्रापहारकः श्वैत्यं पङ्गुताम् अश्वहारकः ॥ ११.५० ॥</strong><br>
<strong>एवं कर्मावशेषेण जायन्ते सद्विगर्हिताः ।</strong><br>
<strong>जडमूकान्धबधिरा विकृताकृतयस् तथा  ॥ ११.५१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/052_eva~N_karmavisheSheNa.md"  newLevelForH1="4" title="भारुचिः"  > </div>
<blockquote>
<p><strong>चरितव्यम् अतो नित्यं प्रायश्चित्तं विशुद्धये ।</strong><br>
<strong>निन्द्यैर् हि लक्षणैर् युक्ता जायन्ते ऽनिष्कृतैनसः  ॥ ११.५२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/053_charitavyam_ato.md"  newLevelForH1="4" title="भारुचिः"  > </div>
<blockquote>
<p><strong>ब्रह्महत्या सुरापानं स्तेयं गुर्वङ्गनागमः ।</strong><br>
<strong>महान्ति पातकान्य् आहुः संयोगं चैव तैः सह  ॥ ११.५३ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/054_brahmahatyA_surApAnam.md"  newLevelForH1="4" title="भारुचिः"  > </div>
<blockquote>
<p><strong>अनृतं च समुत्कर्षे राजगामिच पैशुनम् ।</strong><br>
<strong>गुरोश् चाऌईकनिर्बन्धस् समानि ब्रह्महत्यया  ॥ ११.५४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/055_anRta~n_cha.md"  newLevelForH1="4" title="भारुचिः"  > </div>
<blockquote>
<p><strong>ब्रह्मोज्झता वेदनिन्दा कौटसाक्ष्यं सुहृद्वधः ।</strong><br>
<strong>गर्हितान्नाज्ययोर् जग्धिः सुरापानसमानि षट् ॥ ११.५५ ॥</strong><br>
<strong>निक्षेपस्यपहरणं नराश्वरजतस्य च ।</strong><br>
<strong>भूमिवज्रमणीनां च रुक्मस्तेयसमं स्मृतम् ॥ ११.५६ ॥</strong><br>
<strong>रेतःसेकः स्वयोन्यासु कुमारीष्व् अन्यजासु च ।</strong><br>
<strong>सख्युः पुत्रस्य च स्त्रीषु गुरुतल्पसमं विदुः  ॥ ११.५७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/058_retaHsekaH_svayonIShu.md"  newLevelForH1="4" title="भारुचिः"  > </div>
<blockquote>
<p><strong>गोवधो ऽयाज्यसंयाज्य पारदार्यात्मविक्रयाः ।</strong><br>
<strong>गुरुमातृपितृत्यागः स्वाध्यायाग्नेः सुतस्य च ॥ ११.५८ ॥</strong><br>
<strong>परिवित्तिता चानुजेन परिवेदनम् एव च ।</strong><br>
<strong>तयोर् दानं च कन्यायास् तयोर् एव च याजनम् ॥ ११.५९ ॥</strong><br>
<strong>कन्याया दूषणं चैव वार्धुषित्वं व्रताच् च्युतिः ।</strong><br>
<strong>तटाकारामदाराणाम् अपत्यस्य च विक्रयः ॥ ११.६० ॥</strong><br>
<strong>व्रात्यता बान्धवत्यागो भृत्याध्यापनम् एव च ।</strong><br>
<strong>भृताच् चाध्ययनादानम् अपण्यानां च विक्रयः ॥ ११.६१ ॥</strong><br>
<strong>सव्राकरेष्व् अधीकारो महायन्त्रप्रवर्तनम् ।</strong><br>
<strong>हिंस्रौषधि स्त्रियाजीवो ऽभिचारो मूलकर्म च ॥ ११.६२ ॥</strong><br>
<strong>इन्धनार्थम् अशुष्काणाम् द्रुमाणाम् अवपातनम् ।</strong><br>
<strong>आत्मार्थं च क्रियारम्भो निन्दितान्नादनं तथा ॥ ११.६३ ॥</strong><br>
<strong>अनाहिताग्निता स्त्रैण्यम् ऋणानां चानपक्रिया ।</strong><br>
<strong>असच्छास्त्राधिगमनं कौटिल्यं व्यसनक्रिया ॥ ११.६४ ॥</strong><br>
<strong>धान्यरूप्यपशुस्तेयं मद्यपस्त्रीनिषेवणम् ।</strong><br>
<strong>स्त्रीशूद्रविट्क्षत्रवधो नास्तिक्यं चोपपातकम्  ॥ ११.६५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/066_dhAnya-kupya-pashusteyam_madyapastrIniShevaNam.md"  newLevelForH1="4" title="भारुचिः"  > </div>
<blockquote>
<p><strong>ब्राह्मणस्य रुजः कृत्वा घ्नातिर् अघ्नेयमद्ययोः ।</strong><br>
<strong>जैह्म्यं च मैथुनं पुंसि जातिभ्रंशकरं स्मृतम् ॥ ११.६६ ॥</strong><br>
<strong>खरोष्ट्राश्वमृगेभानाम् अजाविकवधस् तथा ।</strong><br>
<strong>संकीर्णकरणं ज्ञेयं मीनाहिमहिषस्य च ॥ ११.६७ ॥</strong><br>
<strong>निन्दितेभ्यो धनादानं वाणिज्यं शूद्रसेवनम् ।</strong><br>
<strong>अपात्रीकरणं ज्ञेयम् असभ्यस्य च भाषणम् ॥ ११.६८ ॥</strong><br>
<strong>कृमिकीटवयोहत्या मद्यानुगतभोजनम् ।</strong><br>
<strong>फलैधःकुसुमस्तेयम् अधैर्यं च मलावहम्  ॥ ११.६९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/070_kRmi-kITa-vayo-hatyA_madyAnugatabhojanam.md"  newLevelForH1="4" title="भारुचिः"  > </div>
<blockquote>
<p><strong>एतान्य् एनांसि सर्वाणि यथोक्तानि पृथक् पृथक् ।</strong><br>
<strong>यैर् यैर् व्रतैर् अपोह्यन्ते तानि सम्यङ् निबोधत  ॥ ११.७० ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/071_etAny_enAMsi.md"  newLevelForH1="4" title="भारुचिः"  > </div>
<blockquote>
<p><strong>ब्रह्महा द्वादशाब्दानि कुटींकृत्वा वने वसेत् ।</strong><br>
<strong>भैक्षं चात्मनिवृत्त्यर्थं कृत्वा शवशिरोध्वजम्  ॥ ११.७१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/072_brahmahA_dvAdasha.md"  newLevelForH1="4" title="भारुचिः"  > </div>
<blockquote>
<p><strong>लक्ष्यं शस्त्रभृतां वा स्याद् विदुषाम् इच्छयात्महः ।</strong><br>
<strong>प्रास्येद् आत्मानम् अग्नौ वा समिद्धे त्रिर् अवाक्शिराः  ॥ ११.७२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/073_laxyaM_shastrabhRtAm.md"  newLevelForH1="4" title="भारुचिः"  > </div>
<blockquote>
<p><strong>यजेत वाश्वमेधेन स्वर्जिता गोसवेन वा ।</strong><br>
<strong>अभिजिद्विश्वजिद्भ्यां वा त्रिवृत्ताग्निष्टुतापि वा ॥ ११.७३ ॥</strong><br>
<strong>जपन् वान्यतमं वेदं योजनानां शतं व्रजेत् ।</strong><br>
<strong>ब्रह्महत्यापनोदाय मितभुङ् नियतेन्द्रियः ॥ ११.७४ ॥</strong><br>
<strong>सर्वस्वं वा वेदविदे ब्राह्मणायोपपादयेत् ।</strong><br>
<strong>धनं वा जीवनायालं गृहं वा सपरिच्छदम् ॥ ११.७५ ॥</strong><br>
<strong>हविष्यभुग् वानुसरेत् प्रतिस्रोतः सरस्वतीम् ।</strong><br>
<strong>जपेद् वा नियताहरस् त्रिर् वै वेदस्य संहिताम्  ॥ ११.७६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/077_haviShyabhug_vAnusaret.md"  newLevelForH1="4" title="भारुचिः"  > </div>
<blockquote>
<p><strong>कृतवापनो निवसेद् ग्रामान्ते गोव्रजे ऽपि वा ।</strong><br>
<strong>आश्रमे वृक्षमूले वा गोब्राह्मणहिते रतः  ॥ ११.७७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/078_kRta-vApano_nivased.md"  newLevelForH1="4" title="भारुचिः"  > </div>
<blockquote>
<p><strong>ब्राह्मणार्थे गवार्थे वा सद्यः प्राणान् परित्यजन् ।</strong><br>
<strong>मुच्यते ब्रह्महत्याया गोप्ता गोब्राह्मणस्य च  ॥ ११.७८ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/079_brAhmaNArthe_gavArthe.md"  newLevelForH1="4" title="भारुचिः"  > </div>
<blockquote>
<p><strong>त्र्यवरं प्रतिरोद्धा वा</strong> <strong>सर्वस्वम् अवजित्य वा ।</strong><br>
<strong>विप्रस्य तन्निमित्ते वा प्राणालाभे विमुच्यते  ॥ ११.७९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/080_trivAram_pratiroddhA.md"  newLevelForH1="4" title="भारुचिः"  > </div>
<blockquote>
<p><strong>[एवं दृढव्रतो नित्यं ब्रह्मचारी समाहितः ।</strong><br>
<strong>समाप्ते द्वादशे वर्षे ब्रह्महत्याम् व्यपोहति] ॥ ११.८०</strong> ॥<br>
<strong>शिष्ट्वा वा भूमिदेवानां नरदेवसमागमे ।</strong><br>
<strong>स्वम् एनो ऽवभृथस्नातो हयमेधे विमुच्यते  ॥ ११.८१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/082_shiShTvA_vA.md"  newLevelForH1="4" title="भारुचिः"  > </div>
<blockquote>
<p><strong>धर्मस्य ब्राह्मणो मूलम् अग्रं राजन्य उच्यते ।</strong><br>
<strong>तस्मात् समागमे तेषाम् एनो विख्याप्य शुध्यति  ॥ ११.८२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/083_dharmasya_brAhmaNo.md"  newLevelForH1="4" title="भारुचिः"  > </div>
<blockquote>
<p><strong>ब्राह्मणः संभवेनैव देवानाम् अपि दैवतम् ।</strong><br>
<strong>प्रमाणं चैव लोकस्य ब्रह्मात्रैव हि कारणम्  ॥ ११.८३ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/084_brahmaNaH_sambhavenaiva.md"  newLevelForH1="4" title="भारुचिः"  > </div>
<blockquote>
<p><strong>तेषां वेदविदो ब्रूयुस् त्रयो ऽप्य् एनः सुनिष्कृतिम् ।</strong><br>
<strong>सा तेषां पावनाय स्यात् पवित्रा विदुषां हि वाक्  ॥ ११.८४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/085_teShAM_vedavido.md"  newLevelForH1="4" title="भारुचिः"  > </div>
<blockquote>
<p><strong>अतो ऽन्यतमम् आस्थाय विधिं विप्रः समाहितः ।</strong><br>
<strong>ब्रह्महत्याकृतं पापं व्यपोहत्य् आत्मवत्तया  ॥ ११.८५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/086_ato.anyatamam.md"  newLevelForH1="4" title="भारुचिः"  > </div>
<blockquote>
<p><strong>हत्वा गर्भम् अविज्ञातम् एतद् एव व्रतं चरेत् ।</strong><br>
<strong>राजन्यवैश्यौ चेजानाव् आत्रेयीम् एव च स्त्रियम्  ॥ ११.८६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/087_hatvA_garbham.md"  newLevelForH1="4" title="भारुचिः"  > </div>
<blockquote>
<p><strong>उक्त्वा चैवानृतं साक्ष्ये प्रेतिरुध्य गुरुं तथा ।</strong><br>
<strong>उपहृत्य च निक्षेपं कृत्वा च स्त्रीसुहृद्वधम्  ॥ ११.८७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/088_uktvA_chaivA-nRtam.md"  newLevelForH1="4" title="भारुचिः"  > </div>
<blockquote>
<p><strong>इयं विशुद्धिर् उदिता प्रमाप्याकामतो द्विजम् ।</strong><br>
<strong>कामतो ब्राह्मणवधे निष्कृतिर् न विधीयते  ॥ ११.८८ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/089_iyaM_vishuddhir.md"  newLevelForH1="4" title="भारुचिः"  > </div>
<blockquote>
<p><strong>सुरां पीत्वा द्विजो मोहाद् अग्निवर्णाम् सुरां पिबेत् ।</strong><br>
<strong>तया स काये निर्दग्धे मुच्यते किल्बिषात् ततः  ॥ ११.८९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/090_surAm_pItvA.md"  newLevelForH1="4" title="भारुचिः"  > </div>
<blockquote>
<p><strong>गोमूत्रम् अग्निवर्णं वापिबेद् उदकम् एव वा ।</strong><br>
<strong>पयो घृतं वामरणाद् गोशकृद् रसम् एव वा  ॥ ११.९० ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/091_gomUtram_agni-varNam.md"  newLevelForH1="4" title="भारुचिः"  > </div>
<blockquote>
<p><strong>कणान् वा भक्षयेद् अब्दं पिण्याकं वा सकृन् निशि ।</strong><br>
<strong>सुरापानापनुत्त्यर्थं वालवासा जटी ध्वजी  ॥ ११.९१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/092_kaNAn_vA.md"  newLevelForH1="4" title="भारुचिः"  > </div>
<blockquote>
<p><strong>सुरा वै मलम् अन्नानां पाप्मा च मलम् उच्यते ।</strong><br>
<strong>तस्माद् ब्राःमणराजन्यौ वैश्यश् च न सुरां पिबेत्  ॥ ११.९२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/093_surA_vai.md"  newLevelForH1="4" title="भारुचिः"  > </div>
<blockquote>
<p><strong>गौडी पैष्टी च माध्वी च विज्ञेया त्रिविधा सुरा ।</strong><br>
<strong>यथैवैका तथा सर्वा न पातव्या द्विजोत्तमैः  ॥ ११.९३ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/094_gauDI_paiShTI.md"  newLevelForH1="4" title="भारुचिः"  > </div>
<blockquote>
<p><strong>यक्षरक्षःपिशाचान्नं मद्यं मांसं सुरासवम् ।</strong><br>
<strong>तद् ब्राह्मणेन नात्तव्यं देवानाम् अश्नता हविः  ॥ ११.९४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/095_yaxa-raxaH-pishAchAnnam_madyam.md"  newLevelForH1="4" title="भारुचिः"  > </div>
<blockquote>
<p><strong>अमेध्ये वा पतेन् मत्तो वैदिकं वाप्य् उदाहरेत् ।</strong><br>
<strong>अकार्यम् अन्यत् कुर्याद् वा ब्राह्मणो मदमोहितः  ॥ ११.९५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/096_amedhye_vA.md"  newLevelForH1="4" title="भारुचिः"  > </div>
<blockquote>
<p><strong>यस्य कायगतं ब्रह्म मद्येनाप्लाव्यते सकृत् ।</strong><br>
<strong>तस्य व्यपैति ब्राह्मण्यं शूद्रत्वं च स गच्छति  ॥ ११.९६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/097_yasya_kAyagatam.md"  newLevelForH1="4" title="भारुचिः"  > </div>
<blockquote>
<p><strong>एषा विचित्राभिहिता सुरापानस्य निष्कृतिः ।</strong><br>
<strong>अत ऊर्ध्वं प्रवक्ष्यामि सुवर्णस्तेयनिष्कृतिम्  ॥ ११.९७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/098_eShA_vichitrAbhihitA.md"  newLevelForH1="4" title="भारुचिः"  > </div>
<blockquote>
<p><strong>सुवर्णस्तेयकृद् विप्रो राजानम् अभिगम्य तु ।</strong><br>
<strong>स्वकर्म ख्यापयन् ब्रूयान् मां भवान् अनुशास्त्व् इति ॥ ११.९८ ॥</strong><br>
<strong>गृहीत्वा मुसलं राजा सकृद् धन्यात् तु तं स्वयम् ।</strong><br>
<strong>वधेन शुध्यति स्तेनो ब्राह्मणस् तपसैव वा ॥ ११.९९ ॥</strong><br>
<strong>तपसापनुनुत्सुस् तु सुवर्णस्तेयजं फलम् ।</strong><br>
<strong>चीरवासा द्विजो ऽरण्ये चरेद् ब्रह्महणो व्रतम्  ॥ ११.१०० ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/101_tapasApanunutsus_tu.md"  newLevelForH1="4" title="भारुचिः"  > </div>
<blockquote>
<p><strong>एतैर् व्रतैर् अपोहेत पापं स्तेयकृतां नरः ।</strong><br>
<strong>गुरुस्त्रीगमनीयं तु व्रतैर् एभिर् अपानुदेत्  ॥ ११.१०१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/102_etair_vratair.md"  newLevelForH1="4" title="भारुचिः"  > </div>
<blockquote>
<p><strong>गुरुतल्प्य् अभिभाष्यैनस् तप्ते स्वप्याद् अयोमये ।</strong><br>
<strong>सूर्मीं ज्वलन्तीं स्वाश्लिष्येन् (?) मृत्युना स विसुध्यति ॥ ११.१०२ ॥</strong><br>
<strong>स्वयं वा शिश्नवृषणाव् उत्कृत्याधाय चाञ्जलौ ।</strong><br>
<strong>नैरृतीं दिशम् आतिष्ठेद् आ निपाताद् अजिह्मगः ॥ ११.१०३ ॥</strong><br>
<strong>खट्वाङ्गी चीरवासा वा स्मश्रुलो निर्जने वने ।</strong><br>
<strong>प्राजापत्यं चरेत् कृच्छ्रम् अब्दम् एकं समाहितः ॥ ११.१०४ ॥</strong><br>
<strong>चान्द्रायणं वा त्रीन् मासान् अभ्यसेन् नियतेन्द्रियः ।</strong><br>
<strong>हविष्येण यवाग्वा वा गुरुतल्पापनुत्तये  ॥ ११.१०५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/106_chAndrAyaNaM_vA.md"  newLevelForH1="4" title="भारुचिः"  > </div>
<blockquote>
<p><strong>एतैर् व्रतैर् अपोहेयुर् महापातकिनो मलान् ।</strong><br>
<strong>उपपातकिनस् त्व् एवं विविधैर् नियमैर् इमैः ॥ ११.१०६ ॥</strong><br>
<strong>उपपातकसंयुक्तो गोघ्नो मासं यवान् पिबेत् ।</strong><br>
<strong>कृतवापो वसेद् गोष्ठे चर्मणा तेन संवृतः ॥ ११.१०७ ॥</strong><br>
<strong>चतुर्थकालम् अश्नीयाद् अक्षारलवणं मितम् ।</strong><br>
<strong>गोमूत्रेण चरेत् स्नानं द्वौ मासौ नियतेन्द्रियः ॥ ११.१०८ ॥</strong><br>
<strong>दिवानुगच्छेत् गास् तास् तु तिष्ठन्न् ऊर्ध्वं रजः पिबेत् ।</strong><br>
<strong>शुश्रूषित्वा नमस्कृत्वा रात्रौ वीरासनो भवेत् ॥ ११.१०९ ॥</strong><br>
<strong>[तिष्ठन्तीष्व् अनुतिष्ठेत् तु व्रजन्तीष्व् अप्य् अनुव्रजेत् ।</strong><br>
<strong>आसीनासु तथासीनो नियतो वीतमत्सरः ॥ ११.११० ॥</strong><br>
<strong>आतुराम् अभिशस्तां वा वौरव्याघ्रादिभिर् भयैः ।</strong><br>
<strong>पतितां पङ्कलग्नां वा सर्वोपायैर् विमोचयेत्] ॥ ११.१११ ॥</strong><br>
<strong>उष्णे वर्षति शीते वा मारुते वाति वा भृशम् ।</strong><br>
<strong>न कुर्वीतात्मनस् त्राणं गोर् अकृत्वा तु शक्तितः ॥ ११.११२ ॥</strong><br>
<strong>आत्मनो यदि वान्येषां गृहे क्षेत्रे ऽथ वा खले ।</strong><br>
<strong>भक्षयन्तीं न कथयेत् पिबन्तं चैव वत्सकम् ॥ ११.११३ ॥</strong><br>
<strong>अनेन विधिना यस् तु गोघ्नो गा अनुगच्छति ।</strong><br>
<strong>स गोहत्याकृतं पापम् त्रिभिर् मासैर् व्यपोहति  ॥ ११.११४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/115_anena_vidhinA.md"  newLevelForH1="4" title="भारुचिः"  > </div>
<blockquote>
<p><strong>वृषभैकादशा गाश् च दद्यात् सुचरितव्रतः ।</strong><br>
<strong>अविद्यमाने सर्वस्वं वेदविद्भ्यो निवेदयेत्  ॥ ११.११५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/116_vRShabhaikAdashA_gAsh.md"  newLevelForH1="4" title="भारुचिः"  > </div>
<blockquote>
<p><strong>एतद् एव व्रतं कुर्युर् उपपातकिनो द्विजाः ।</strong><br>
<strong>अवकीर्णिवर्ज्यं शुद्ध्यर्थं चान्द्रायणम् अथापि वा  ॥ ११.११६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/117_etad_eva.md"  newLevelForH1="4" title="भारुचिः"  > </div>
<blockquote>
<p><strong>अवकीर्णी तु काणेन गर्दभेन चतुष्पथे ।</strong><br>
<strong>पाकयज्ञविधानेन यजेत निरृतिं निशि ॥ ११.११७ ॥</strong><br>
<strong>हुत्वाग्नौ विधिवद् धोमान् अन्ततश् च समेत्य् ऋचा ।</strong><br>
<strong>वातेन्द्रगुरुगह्नीनां जुहुयात् सर्पिषाहुतीः  ॥ ११.११८ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/119_hutvAgnau_vidhivad.md"  newLevelForH1="4" title="भारुचिः"  > </div>
<blockquote>
<p><strong>कामतो रेतसःसेकं व्रतस्थस्य द्विजन्मनः ।</strong><br>
<strong>अतिक्रमं व्रतस्याहुर् धर्मज्ञा ब्रह्मवादिनः  ॥ ११.११९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/120_kAmato_retasaH.md"  newLevelForH1="4" title="भारुचिः"  > </div>
<blockquote>
<p><strong>मारुतं पुरुहूतं च गुरुं पावकम् एव च ।</strong><br>
<strong>चतुरो व्रतिनो ह्य् एति ब्राह्मं तेजो ऽवकीर्णिनः  ॥ ११.१२० ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/121_mArutam_puruhUtam.md"  newLevelForH1="4" title="भारुचिः"  > </div>
<blockquote>
<p><strong>एतस्मिन्न् एनसि प्राप्ते वसित्वा गर्दभाजिनम् ।</strong><br>
<strong>सप्तागारं चरेद् भैक्षं स्वकर्मपरिकीर्तयन् ॥ ११.१२१ ॥</strong><br>
<strong>तेभ्यो लब्धेन भक्षेण वर्तयन्न् एककालिकम् ।</strong><br>
<strong>उपस्पृशंस् त्रिषवणम् अब्देनैकेन शुध्यति  ॥ ११.१२२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/123_tebhyo_labdhena.md"  newLevelForH1="4" title="भारुचिः"  > </div>
<blockquote>
<p>**जातिभ्रंशकरं कर्म कृत्वान्यतमम् इच्छया । **<br>
<strong>चरेत् सान्तपनं कृच्छ्रं प्राजापत्यम् अनिच्छया  ॥ ११.१२३ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/124_jAtibhraMshakara~N_karma.md"  newLevelForH1="4" title="भारुचिः"  > </div>
<blockquote>
<p><strong>संकरापात्रकृत्यासु मासः शोधनम् ऐन्दवः ।</strong><br>
<strong>मलिनीकरणीयेषु तप्तः स्याद् यावकैस् त्र्यहम्  ॥ ११.१२४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/125_sankarApAtrakRtyAsu_mAsam.md"  newLevelForH1="4" title="भारुचिः"  > </div>
<blockquote>
<p><strong>तुरीयो ब्रह्महत्यायाः क्षत्रियस्य वधे स्मृतः ।</strong><br>
<strong>वैस्ये ऽष्टमो ऽंशो वृत्तस्थे शूद्रे ज्ञेयस् तु षोडशः  ॥ ११.१२५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/126_turIyo_brahmahatyAyAH.md"  newLevelForH1="4" title="भारुचिः"  > </div>
<blockquote>
<p><strong>अकामतस् तु राजन्यं विनिपात्य द्विजोत्तमः ।</strong><br>
<strong>वृषभैकसहस्रा गा दद्याच् छुद्ध्यर्थम् आत्मनः  ॥ ११.१२६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/127_akAmatas_tu.md"  newLevelForH1="4" title="भारुचिः"  > </div>
<blockquote>
<p><strong>त्र्यब्दं चरेद् वा नियतो जटिलो ब्रह्महवर्तम् ।</strong><br>
<strong>वसन् दूरतरे ग्रामाद् वृक्षमूलनिकेतनः  ॥ ११.१२७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/128_tryabda~n_chared.md"  newLevelForH1="4" title="भारुचिः"  > </div>
<blockquote>
<p><strong>एतद् एव चरेद् अब्दं प्रायश्चित्तं द्विजोत्तमः ।</strong><br>
<strong>प्रमाप्य वैश्यं वृत्तस्थं दद्याद् वैकशतं गवाम्  ॥ ११.१२८ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/129_etad_eva.md"  newLevelForH1="4" title="भारुचिः"  > </div>
<blockquote>
<p><strong>प्रमाप्य शूद्रं षण्मासान् एतद् एव व्रतम् चरेत् ।</strong><br>
<strong>वृषभैकादशा वापि दद्याद् विप्राय गाः सिताः  ॥ ११.१२९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/130_etad_eva.md"  newLevelForH1="4" title="भारुचिः"  > </div>
<blockquote>
<p><strong>मार्जारनकुलौ हत्वा चाषं मण्डूकम् एव च ।</strong><br>
<strong>श्वगोधोलूककाकांश् च शूद्रहत्याव्रतं चरेत्  ॥ ११.१३० ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/131_mArjAra-nakulau_hatvA.md"  newLevelForH1="4" title="भारुचिः"  > </div>
<blockquote>
<p><strong>पयः पिबेत् त्रिरात्रं वा योजनं वाध्वनो व्रजेत् ।</strong><br>
<strong>उपस्पृशेत् स्रवन्त्यां वा सूक्तं वाब्दैवतं जपेत्  ॥ ११.१३१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/132_payaH_pibet.md"  newLevelForH1="4" title="भारुचिः"  > </div>
<blockquote>
<p><strong>अभ्रिं कार्ष्णायसीं दद्यात् सर्पं हत्वा द्विजोत्तमः ।</strong><br>
<strong>पलालभारकं षण्डे सैसकं चैकमाषकम्  ॥ ११.१३२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/133_abhri~N_kArShNAyasIm.md"  newLevelForH1="4" title="भारुचिः"  > </div>
<blockquote>
<p><strong>घृतकुम्भं वराहे तु तिलद्रोणं तु तित्तिरिम् ।</strong><br>
<strong>शुकं द्विहायनं वत्सं क्रौञ्चं हत्वा त्रिहायनम् ॥ ११.१३३ ॥</strong><br>
<strong>हत्वा हंसं वलाकां च बकं बर्हिणम् एव च ।</strong><br>
<strong>वानरं श्येनभासौ च स्पर्सयेद् ब्राह्मणाय गाम्  ॥ ११.१३४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/135_hatvA_haMsam.md"  newLevelForH1="4" title="भारुचिः"  > </div>
<blockquote>
<p><strong>वासो दद्याद् धयं हत्वा पञ्च नीलान् वृषान् गजम् ।</strong><br>
<strong>अजमेषाव् अनड्वाहं खरं हत्वैकहायनम्  ॥ ११.१३५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/136_vAso_dadyAd.md"  newLevelForH1="4" title="भारुचिः"  > </div>
<blockquote>
<p><strong>क्रव्यादांस् तु मृगान् हत्वा</strong> <strong>धेनुं दद्यात् पयस्विनीम्</strong> ।<br>
<strong>अक्रव्यादान् वत्सतरीम् उष्ट्रं हत्वा तु कृष्णलम् ॥ ११.१३६ ॥</strong><br>
<strong>जीलकार्मुकबस्तावीन् पृथग् दद्याद् विशुद्धये ।</strong><br>
<strong>चतुर्णाम् अपि वर्णानां नारीर् हत्वानवस्थ्ताः  ॥ ११.१३७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/138_jIna-kArmuka-bastAvIn_pRthag.md"  newLevelForH1="4" title="भारुचिः"  > </div>
<blockquote>
<p><strong>दानेन वधनिर्णेकं सर्पादीनाम् अशक्नुवन् ।</strong><br>
<strong>एकैकशश् चरेत् कृच्छ्रं द्विजः पापापनुत्तये  ॥ ११.१३८ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/139_dAnena_vadhanirNekam.md"  newLevelForH1="4" title="भारुचिः"  > </div>
<blockquote>
<p><strong>अस्थन्वतां तु सत्त्वानां सहस्रस्य प्रमापणे ।</strong><br>
<strong>पूर्णे चानस्य् अनस्थ्नां तु शूद्रहत्याव्रतं चरेत्  ॥ ११.१३९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/140_asthimatAn_tu.md"  newLevelForH1="4" title="भारुचिः"  > </div>
<blockquote>
<p><strong>किंचिद् एव तु विप्राय दद्याद् अस्थिमतां वधे ।</strong><br>
<strong>अनस्थ्नां चैव हिंसायां प्राणायामेन शुध्यति  ॥ ११.१४० ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/141_ki~n_chid.md"  newLevelForH1="4" title="भारुचिः"  > </div>
<blockquote>
<p><strong>फलदानं तु वृक्षाणां छेदने जप्यम् ऋक्सतम् ।</strong><br>
<strong>गुल्मवल्लीलतानां च पुष्पितानां च वीरुधाम्  ॥ ११.१४१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/142_phaladAnAn_tu.md"  newLevelForH1="4" title="भारुचिः"  > </div>
<blockquote>
<p><strong>अन्नाद्यजानां सत्त्वानां रसजानां च सर्वशः ।</strong><br>
<strong>फलपुष्पोद्भवानां च घृतप्राशो विशोधनम्  ॥ ११.१४२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/143_annAdyajAnAM_sattvAnAm.md"  newLevelForH1="4" title="भारुचिः"  > </div>
<blockquote>
<p><strong>कृष्टजानाम् ओषधीनां जातानां च स्वयं वने ।</strong><br>
<strong>वृथालम्भे ऽनुगच्छेद् गां दिनम् एकं पयोव्रतः ॥ ११.१४३ ॥</strong><br>
<strong>एतैर् व्रतैर् अपोह्यम् स्याद् एनो हिंसासमुद्भवम् ।</strong><br>
<strong>ज्ञानाज्ञानकृतं कृत्स्नं शृणुतानाद्यभक्षणे  ॥ ११.१४४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/145_etair_vratair.md"  newLevelForH1="4" title="भारुचिः"  > </div>
<blockquote>
<p><strong>अज्ञानाद् वारुणीं पीत्वा संस्कारेणैव शुध्यति ।</strong><br>
<strong>मतिपूर्वम् अनिर्देश्यं प्राणान्तिकम् इति स्थितिः  ॥ ११.१४५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/146_ajnAnAd_vAruNIm.md"  newLevelForH1="4" title="भारुचिः"  > </div>
<blockquote>
<p><strong>अपः सुराभाजनस्था मद्यभाण्डस्थितास् तथा ।</strong><br>
<strong>पञ्चरात्रं पिबेत् पीत्वा शङ्खपुष्पीश्रितं पयः  ॥ ११.१४६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/147_apaH_surAbhAjanasthA.md"  newLevelForH1="4" title="भारुचिः"  > </div>
<blockquote>
<p><strong>स्पृष्ट्वा दत्त्वा च मदिरां विधिवत् प्रतिगृह्य च ।</strong><br>
<strong>शूद्रोच्छिष्टाश् च पीत्वापः कुशवारि पिबेत् त्र्यहम्  ॥ ११.१४७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/148_spRShTva_dattvA.md"  newLevelForH1="4" title="भारुचिः"  > </div>
<blockquote>
<p><strong>ब्राह्मणस् तु सुरापस्य गन्धम् आघ्राय सोमपः ।</strong><br>
<strong>प्राणान् अप्सु त्रिर् आयम्य घृतं प्राश्य विशुद्ध्यति  ॥ ११.१४८ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/149_brAhmaNas_tu.md"  newLevelForH1="4" title="भारुचिः"  > </div>
<blockquote>
<p><strong>अज्ञानात् प्राश्य विण्मूत्रं सुरासंस्पृष्टम् एव च ।</strong><br>
<strong>पुनः संस्कारम् अर्हन्ति त्रयो वर्णा द्विजातयः  ॥ ११.१४९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/150_ajnAnAt_prAshya.md"  newLevelForH1="4" title="भारुचिः"  > </div>
<blockquote>
<p><strong>वपनं मेखला दण्डो भैक्षचर्या व्रतानि च ।</strong><br>
<strong>निवर्तन्ते द्विजातीनां पुनः संस्कारकर्मणि  ॥ ११.१५० ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/151_vapanam_mekhalA.md"  newLevelForH1="4" title="भारुचिः"  > </div>
<blockquote>
<p><strong>अभोज्यानां तु भुक्त्वान्नं स्त्रीशुद्रोच्छिष्टम् एव च ।</strong><br>
<strong>जग्ध्वा मांसम् अभक्ष्यं च सप्तरात्रं यवान् पिबेत्  ॥ ११.१५१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/152_abhojyAnAn_tu.md"  newLevelForH1="4" title="भारुचिः"  > </div>
<blockquote>
<p><strong>शुक्तानि च कषायांश् च पीत्वा मेध्यान्य् अपि द्विजः ।</strong><br>
<strong>तावद् भवत्य् अप्रयतो यावत् तन् न व्रजत्य् अधः  ॥ ११.१५२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/153_shuktAni_cha.md"  newLevelForH1="4" title="भारुचिः"  > </div>
<blockquote>
<p><strong>विड्वराहख्रोष्ट्राणां गोमयोः कपिकाकयोः ।</strong><br>
<strong>प्राश्य मूत्रपुरीषाणि द्विजश् चान्द्रायणं चरेत्  ॥ ११.१५३ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/154_viDvarAha-kharoShTrANA~N_gomAyoH.md"  newLevelForH1="4" title="भारुचिः"  > </div>
<blockquote>
<p><strong>शुष्काणि भुक्त्वा मांसानि भौमानि कवकानि च ।</strong><br>
<strong>अज्ञातं चैव सूनास्थम् एतद् एव व्रतं चरेत्  ॥ ११.१५४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/155_shuShkANi_bhuktvA.md"  newLevelForH1="4" title="भारुचिः"  > </div>
<blockquote>
<p><strong>क्रव्यादसूकरोष्ट्राणां कुक्कुटानां च भक्षणे ।</strong><br>
<strong>नरकाकखराणां च तप्तकृच्छ्रो विशोधनम्  ॥ ११.१५५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/156_kravyAda-sUkaroShTrANA~N_kukkuTAnAm.md"  newLevelForH1="4" title="भारुचिः"  > </div>
<blockquote>
<p><strong>मासिकान्नं तु यो ऽश्नीयाद् असमावर्तको द्विजः ।</strong><br>
<strong>स त्रीण्य् अहान्य् उपवसेद् एकाहं चोदके वसेत्  ॥ ११.१५६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/157_mAsikAnnan_tu.md"  newLevelForH1="4" title="भारुचिः"  > </div>
<blockquote>
<p><strong>व्रतचारी तु यो ऽश्नीयान् मधु मांसं कथंचन ।</strong><br>
<strong>स कृत्वा प्राकृतं कृच्छ्रं व्रतसेषं समापयेत्  ॥ ११.१५७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/158_brahmachArI_tu.md"  newLevelForH1="4" title="भारुचिः"  > </div>
<blockquote>
<p><strong>बिडालकाकाखुच्छिष्टं जग्ध्वाश्वनकुलस्य च ।</strong><br>
<strong>केशकीटावपन्नं च पिबेद् ब्रह्मसुवर्चलाम्  ॥ ११.१५८ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/159_biDAla-kAkAkhUchChiShTa~n_jagdhvA.md"  newLevelForH1="4" title="भारुचिः"  > </div>
<blockquote>
<p><strong>अभोज्यम् अन्नं नत्तव्यम् आत्मनः सुद्धिम् इच्छता ।</strong><br>
<strong>अज्ञातजग्धम् उद्गार्यं शोध्यं वाप्याशु शोधनैः ॥ ११.१५९ ॥</strong><br>
<strong>एषो ऽनाद्यादनस्योक्तो व्रतानां विविधो विधिः ।</strong><br>
<strong>स्तेयदोषापहर्तॄणां व्रतानां श्रूयतां विधिः  ॥ ११.१६० ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/161_eSho.anAdyAdanasyokto.md"  newLevelForH1="4" title="भारुचिः"  > </div>
<blockquote>
<p><strong>धान्यान्नधनचौर्याणि कृत्वा कामाद् द्विजोत्तमः ।</strong><br>
<strong>स्वजातीयगृहाद् एव कृच्छ्राब्देन विशुध्यति  ॥ ११.१६१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/162_dhAnyAnna-dhanachauryANi_kRtvA.md"  newLevelForH1="4" title="भारुचिः"  > </div>
<blockquote>
<p><strong>मनुष्याणां तु हरणे स्त्रीणां क्षेत्रगृहस्य च ।</strong><br>
<strong>कूपवापिजलानां च शुद्धिश् चान्द्रायणं स्मृतम्  ॥ ११.१६२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/163_manuShyANAn_tu.md"  newLevelForH1="4" title="भारुचिः"  > </div>
<blockquote>
<p><strong>द्रव्याणाम् अल्पसाराणां स्तेयं कृत्वान्यवेश्मतः ।</strong><br>
<strong>चरेत् सान्तपनं कृच्छ्रं तन् निर्यात्य् आत्मशुद्धये  ॥ ११.१६३ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/164_dravyANAm_alpa-sArANAm.md"  newLevelForH1="4" title="भारुचिः"  > </div>
<blockquote>
<p><strong>भक्ष्यभोज्यापहरणे यानशय्यासनस्य च ।</strong><br>
<strong>पुष्पमूलफलानां च पञ्चगव्यं विशोधनम्  ॥ ११.१६४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/165_bhaxya-bhojyApaharaNe_yAna-shayyAsanasya.md"  newLevelForH1="4" title="भारुचिः"  > </div>
<blockquote>
<p><strong>तृणकाष्ठद्रुमाणां च शुष्कान्नस्य गुडस्य च ।</strong><br>
<strong>चेलचर्मामिषाणां च त्रिरात्रं स्याद् अभोजनम्  ॥ ११.१६५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/166_tRNa-kAShTha-drumANA~n_cha.md"  newLevelForH1="4" title="भारुचिः"  > </div>
<blockquote>
<p><strong>मणिमुक्ताप्रवालानां ताम्रस्य रजतस्य च ।</strong><br>
<strong>अयःकांस्योपलानां च द्वादशाहं कणान्नता  ॥ ११.१६६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/167_maNi-muktA-pravAlAnAn_tAmrasya.md"  newLevelForH1="4" title="भारुचिः"  > </div>
<blockquote>
<p><strong>कार्पासकीटजीर्णानां द्विसफैकशफस्य च ।</strong><br>
<strong>पक्षिगन्धौषधीनां च रज्ज्वाश् चैव त्र्यहं पयः  ॥ ११.१६७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/168_kArpAsa-kITajorNAnAn_dvishaphaikashaphasya.md"  newLevelForH1="4" title="भारुचिः"  > </div>
<blockquote>
<p><strong>एतैर् व्रतैर् अपोहेत पापं स्तेयकृतं द्विजः ।</strong><br>
<strong>अगम्यागमनीयं तु व्रतैर् एभिर् अपानुदेत् ॥ ११.१६८ ॥</strong><br>
<strong>गुरुतल्पव्रतं कुर्याद् रेतः सिक्त्वा स्वयोनिषु ।</strong><br>
<strong>सख्युः पुत्रस्य च स्त्रीषु कुमारीष्व् अन्त्यजासु च  ॥ ११.१६९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/170_gurutalpavrata~N_kuryAd.md"  newLevelForH1="4" title="भारुचिः"  > </div>
<blockquote>
<p><strong>पैतृष्वसेयीं भगिनीं स्वस्रीयां मातुर् एव च ।</strong><br>
<strong>मातुश् च भ्रातुस् तनयां गत्वा चान्द्रायणं चरेत् ॥ ११.१७० ॥</strong><br>
<strong>एतास् तिस्रस् तु भार्यार्थे नोपयच्छेत् तु बुद्धिमान् ।</strong><br>
<strong>ज्ञातित्वेनानुपेयास् ताः पतति ह्य् उपयन्न् अधः  ॥ ११.१७१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/172_etAs_tisras.md"  newLevelForH1="4" title="भारुचिः"  > </div>
<blockquote>
<p><strong>अमानुषीषु पुरुष उदक्यायां अयोनिषु ।</strong><br>
<strong>रेतः सिक्त्वा जले चैव कृच्छ्रं सान्तपनं चरेत्  ॥ ११.१७२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/173_amAnuShIShU_puruSha.md"  newLevelForH1="4" title="भारुचिः"  > </div>
<blockquote>
<p><strong>मैथुनं तु समासेव्य पुंसि योषिति वा द्विजः ।</strong><br>
<strong>गोयाने ऽप्सु दिवा चैव सवासाः स्नानम् आचरेत्  ॥ ११.१७३ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/174_maithunan_tu.md"  newLevelForH1="4" title="भारुचिः"  > </div>
<blockquote>
<p><strong>चण्डालान्त्यस्त्रियो गत्वा भुक्त्वा च प्रतिगृह्य च ।</strong><br>
<strong>पतत्य् अज्ञानतो विप्रो ज्ञानात् साम्यं तु गच्छति  ॥ ११.१७४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/175_chaNDAlAntyastriyo_gatvA.md"  newLevelForH1="4" title="भारुचिः"  > </div>
<blockquote>
<p><strong>विप्रदुष्टां स्त्रियं भर्ता निरुन्ध्याद् एकवेश्मनि ।</strong><br>
<strong>यत् पुंसः परदारेषु तच् चैनां चारयेद् व्रतम् ॥ ११.१७५ ॥</strong><br>
<strong>सा चेत् पुनः प्रदुष्येत् तु सदृशेनोपमन्त्रिता ।</strong><br>
<strong>कृच्छ्रं चान्द्रायणं चैव तद् अस्याः पावनं स्मृतम्  ॥ ११.१७६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/177_sA_chet.md"  newLevelForH1="4" title="भारुचिः"  > </div>
<blockquote>
<p><strong>यत् करोत्य् एकरात्रेण वृषलीसेवनाद् द्विजः ।</strong><br>
<strong>तद् भैक्षभुग् जपन् नित्यं त्रिभिर् वर्षैर् व्यपोहति  ॥ ११.१७७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/178_yat_karoty.md"  newLevelForH1="4" title="भारुचिः"  > </div>
<blockquote>
<p><strong>एषा पापकृताम् उक्ता चतुर्णाम् अपि निष्कृतिः ।</strong><br>
<strong>पतितैः संप्रयुक्तानाम् इमाः शृणुत निष्कृतीः ॥ ११.१७८ ॥</strong><br>
<strong>संवत्सरेण पतति पतितेन सहाचरन् ।</strong><br>
<strong>याजनाध्यापनाद् यौनान् न तु यानाशनासनात्  ॥ ११.१७९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/180_saMvatsareNa_patati.md"  newLevelForH1="4" title="भारुचिः"  > </div>
<blockquote>
<p><strong>यो येन पतितेनैषां संसर्गं याति मानवः ।</strong><br>
<strong>स तस्यैव व्रतं कुर्यात् तत्संसर्गविशुद्धये  ॥ ११.१८० ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/181_yo_yena.md"  newLevelForH1="4" title="भारुचिः"  > </div>
<blockquote>
<p><strong>पतितस्योदकं कार्यं सपिण्डैर् बान्धवैर् बहिः ।</strong><br>
<strong>निन्दिते ऽहनि सायाह्णे ज्ञात्यृत्विग्गुरुसंनिधौ  ॥ ११.१८१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/182_patitasyodaka~N_kAryam.md"  newLevelForH1="4" title="भारुचिः"  > </div>
<blockquote>
<p><strong>दासी घटम् अपां पूर्णं पर्यस्येत् प्रेतवत् सदा।</strong><br>
<strong>अहोरात्रं उपासीरन्न् अशौचं बान्धवैः सह ॥ ११.१८२ ॥</strong><br>
<strong>निवर्तेरंश् च तस्मात् तु संभाषणसहासने ।</strong><br>
<strong>दायाद्यस्य प्रदानं च यात्रा चैव हि लौकिकी ॥ ११.१८३ ॥</strong><br>
<strong>ज्येष्ठता च निवर्तेत ज्येष्ठावाप्यं च यद् धनम् ।</strong><br>
<strong>ज्येष्ठांशं प्राप्नुयाच् चास्य यवीयान् गुणतो ऽधिकः ॥ ११.१८४ ॥</strong><br>
<strong>प्रायश्चित्ते तु चरिते पूर्णकुम्भम् अपां नवम् ।</strong><br>
<strong>तेनैव सार्धं प्रास्येयुः स्नात्वा पुण्ये जलाशये ॥ ११.१८५ ॥</strong><br>
<strong>स त्व् अप्सु तं घटं प्रास्य प्रविश्य भवनं स्वकम् ।</strong><br>
<strong>सर्वाणि ज्ञातिकार्याणि यथा पूर्वं समाचरेत्  ॥ ११.१८६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/187_sa_tv.md"  newLevelForH1="4" title="भारुचिः"  > </div>
<blockquote>
<p><strong>एतम् एव विधिं कुर्याद् योषित्सु पतितास्व् अपि ।</strong><br>
<strong>वस्त्रान्नपानं देयं तु वसेयुश् च गृहान्तिके  ॥ ११.१८७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/188_etad_eva.md"  newLevelForH1="4" title="भारुचिः"  > </div>
<blockquote>
<p><strong>एनस्विभिर् अनिर्णिक्तैर् नार्थं किंचित् सहाचरेत् ।</strong><br>
<strong>कृतनिर्णेजनांश् चैव न जुगुप्सेत कर्हिचित्  ॥ ११.१८८ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/189_enasvibhir_anirNiktair.md"  newLevelForH1="4" title="भारुचिः"  > </div>
<blockquote>
<p><strong>बालघ्नांश् च कृतघ्नांश् च विशुद्धान् अपि धर्मतः ।</strong><br>
<strong>शरणागतहन्तॄंश् च स्त्रीहन्तॄंश् च न संवसेत्  ॥ ११.१८९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/190_bAlaghnAMsh_cha.md"  newLevelForH1="4" title="भारुचिः"  > </div>
<blockquote>
<p><strong>येषां द्विजानां सावित्री नानूच्येत यथाविधि ।</strong><br>
<strong>तांश् चारयित्वा त्रीन् कृच्छ्रान् यथाविध्य् उपनाययेत्  ॥ ११.१९० ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/191_yeShAn_dvijAnAm.md"  newLevelForH1="4" title="भारुचिः"  > </div>
<blockquote>
<p><strong>प्रायश्चित्तं चिकीर्षन्ति विकर्मस्थास् तु ये द्विजाः ।</strong><br>
<strong>ब्रह्मणा च परित्यक्तास् तेषाम् अप्य् एतद् आदिशेत्  ॥ ११.१९१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/192_prAyashchitta~n_chikIrShanti.md"  newLevelForH1="4" title="भारुचिः"  > </div>
<blockquote>
<p><strong>यद् गर्हितेनार्जयन्ति कर्मणा ब्राह्मणा धनम् ।</strong><br>
<strong>तस्योत्सर्गेण शुध्यन्ति जप्येन तपसैव च  ॥ ११.१९२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/193_yad_garhitenA-rjayanti.md"  newLevelForH1="4" title="भारुचिः"  > </div>
<blockquote>
<p><strong>जपित्वा त्रीणि सावित्र्याः सहस्राणि समाहितः ।</strong><br>
<strong>मासं गोष्ठे पयः पीत्वा मुच्यते ऽसत्प्रतिग्रहात्  ॥ ११.१९३ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/194_japitvA_trINi.md"  newLevelForH1="4" title="भारुचिः"  > </div>
<blockquote>
<p><strong>उपवासकृशं तं तु गोव्रतात् पुनर् आगतम् ।</strong><br>
<strong>प्रणतं प्रति पृच्छेयुः साम्यं सौम्येच्छसीति किम् ॥ ११.१९४ ॥</strong><br>
<strong>सत्यम् उक्त्वा तु विप्रेषु विकिरेद् यवसं गवाम् ।</strong><br>
<strong>गोभिः प्रवर्तिते तीर्थे कुर्युस् तस्य परिग्रहम्  ॥ ११.१९५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/196_satyam_uktvA.md"  newLevelForH1="4" title="भारुचिः"  > </div>
<blockquote>
<p><strong>व्रात्यानां याजनं कृत्वा परेषाम् अन्त्यकर्म च ।</strong><br>
<strong>अभिचारम् अहीनं च त्रिभिः कृच्छ्रैर् विशुध्यति  ॥ ११.१९६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/197_vrAtyAnAM_yAjanam.md"  newLevelForH1="4" title="भारुचिः"  > </div>
<blockquote>
<p><strong>शरणागतं परित्यज्य वेदं विप्लाव्य च द्विजः ।</strong><br>
<strong>संवत्सरं यवाहारस् तत्पापम् अपसेधति  ॥ ११.१९७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/198_sharaNAgatam_parityajya.md"  newLevelForH1="4" title="भारुचिः"  > </div>
<blockquote>
<p><strong>श्वसृगालखरैर् दष्टो ग्राम्यैः क्रव्याद्भिर् एव च ।</strong><br>
<strong>नराश्वोष्ट्रवराहैश् च प्राणायामेन शुध्यति ॥ ११.१९८ ॥</strong><br>
<strong>षष्ठान्नकालता मासं संहिताजप एव वा ।</strong><br>
<strong>होमाश् च शाकला नित्यम् अपाङ्क्त्यानां विशोधनम्  ॥ ११.१९९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/200_ShaShThAnnakAlatA_mAsam.md"  newLevelForH1="4" title="भारुचिः"  > </div>
<blockquote>
<p><strong>उष्ट्रयानं समारुह्य खरयानं तु कामतः ।</strong></p>
</blockquote>
<p>दण्डापूपिकया चोष्ट्रखरयोर् अव्यवधान एतद् एव स्यात्, ईषद् अधिकं वा ।</p>
<blockquote>
<p><strong>स्नात्वा च विप्रो दिग्वासाः प्राणायामेन शुध्यति ॥ ११.२०० ॥</strong><br>
<strong>विनाद्भिर् अप्सु वानार्थः शरीरं संनिषेव्य तु ।</strong><br>
<strong>सचेदो जलम् आप्लुत्य गाम् आलभ्य विशुध्यति  ॥ ११.२०१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/202_vinAdbhir_apsu.md"  newLevelForH1="4" title="भारुचिः"  > </div>
<blockquote>
<p><strong>वेदोदितानां नित्यानां कर्मणां समतिक्रमे ।</strong><br>
<strong>स्नातकव्रतलोपे च प्रायश्चित्तम् अभोजनम्  ॥ ११.२०२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/203_vedoditAnAn_nityAnAm.md"  newLevelForH1="4" title="भारुचिः"  > </div>
<blockquote>
<p><strong>हुङ्कारं ब्राह्मणस्योक्त्वा त्वंकारं च गरीयसः ।</strong><br>
<strong>स्नात्वानश्नन्न् अहः शेषम् अभिवाद्य प्रसादयेत्  ॥ ११.२०३ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/204_hunkAram_brAhmaNasyoktvA.md"  newLevelForH1="4" title="भारुचिः"  > </div>
<blockquote>
<p><strong>ताडयित्वा तृणेनापि कण्ठे वाबध्य वाससा ।</strong><br>
<strong>विवादे वा विनिर्जित्य प्रणिपत्य प्रसादयेत्  ॥ ११.२०४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/205_tADayitvA_tRNenA-pi.md"  newLevelForH1="4" title="भारुचिः"  > </div>
<blockquote>
<p><strong>अवगूर्य त्व् अब्दशतं सहस्रम् अभिहत्य च ।</strong><br>
<strong>जिघांसया ब्राह्मणस्य नरकं प्रतिपद्यते  ॥ ११.२०५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/206_avagUrya_tv.md"  newLevelForH1="4" title="भारुचिः"  > </div>
<blockquote>
<p><strong>शोणितं यावतः पांसून् संगृह्णाति महीतले ।</strong><br>
<strong>तावन्त्य् अब्दसहस्राणि तत्कर्ता नरके वसेत्  ॥ ११.२०६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/207_shoNitaM_yAvataH.md"  newLevelForH1="4" title="भारुचिः"  > </div>
<blockquote>
<p><strong>अवगूर्य चरेत् कृच्छ्रं अतिकृच्छ्रं निपातने ।</strong><br>
<strong>कृच्छ्रातिकृच्छ्रौ कुर्वीत विप्रस्योत्पाद्य शोणितम्  ॥ ११.२०७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/208_avagUrya_charet.md"  newLevelForH1="4" title="भारुचिः"  > </div>
<blockquote>
<p><strong>अनुक्तनिष्कृतीनां तु पापानाम् अपनुत्तये ।</strong><br>
<strong>शक्तिं चावेक्ष्य पापं च प्रायश्चित्तं प्रकल्पयेत्  ॥ ११.२०८ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/209_anuktaniShkRtInAn_tu.md"  newLevelForH1="4" title="भारुचिः"  > </div>
<blockquote>
<p><strong>यैर् यैर् पुपायैर् एनांसि मानवो व्यपकर्षति ।</strong><br>
<strong>तान् वो ह्य् उपायान् वक्ष्यामि देवर्षिपितृसेवितान्  ॥ ११.२०९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/210_yair_abhyupAyair.md"  newLevelForH1="4" title="भारुचिः"  > </div>
<blockquote>
<p><strong>त्र्यहं प्रातस् त्र्यहं सायं त्र्यहम् अद्याद् अयाचितम् ।</strong><br>
<strong>त्र्यहं परं च नाश्नीयात् प्राजापत्यं चरन् द्विजः ॥ ११.२१० ॥</strong><br>
<strong>गोमूत्रं गोमयं क्षीरं दधि सर्पिः कुशोदकम् ।</strong><br>
<strong>एकरात्रोपवासश् च कृच्छ्रं सान्तपनं स्मृतम्  ॥ ११.२११ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/212_gomUtra~N_gomayam.md"  newLevelForH1="4" title="भारुचिः"  > </div>
<blockquote>
<p><strong>एकैकं ग्रासम् अश्नीयात् त्र्यहाणि त्रीणि पूर्ववत् ।</strong><br>
<strong>त्र्यहं चोपवसेद् अन्त्यम् अतिकृच्छ्रं चरन् द्विजः ॥ ११.२१२ ॥</strong><br>
<strong>तप्तकृच्छ्रं चरन् विप्रो जलक्षीरघृतानिलान् ।</strong><br>
<strong>प्रति त्र्यहं पिबेद् उष्णान् सकृत्स्नायी समाहितः ॥ ११.२१३ ॥</strong><br>
<strong>यतात्मनो ऽप्रमत्तस्य द्वादशाहम् अभोजनम् ।</strong><br>
<strong>पराको नाम कृच्छ्रो ऽयं सर्वपापापनोदनः  ॥ ११.२१४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/215_yatAtmano.apramattasya.md"  newLevelForH1="4" title="भारुचिः"  > </div>
<blockquote>
<p><strong>एकैकं ह्रासयेत् पिण्डं कृष्णे शुक्ले च वर्धयेत् ।</strong><br>
<strong>उपस्पृशंस् त्रिषवणम् एतच् चान्द्रायणं स्मृतम् ॥ ११.२१५ ॥</strong><br>
<strong>एतम् एव विधिं कृत्स्नम् आचरेद् यवमध्यमे ।</strong><br>
<strong>शुक्लपक्षादिनियतश् चरंश् चान्द्रायणं व्रतम् ॥ ११.२१६ ॥</strong><br>
<strong>अष्टाव् अष्टौ समश्नीयात् पिण्डान् मध्यंदिने स्थिते ।</strong><br>
<strong>[नियतात्मा हविष्याशी यतिचान्द्रायणं चरन् ॥ ११.२१७ ॥</strong><br>
<strong>चतुरः प्रातर् अश्नीयात् पिण्डान् विप्रः समाहितः] ।</strong><br>
<strong>चतुरो ऽस्तमिते सूर्ये शिशुचान्द्रायणं स्मृतम् ॥ ११.२१८ ॥</strong><br>
<strong>यथा कथंचित् पिण्डानां तिस्रो ऽशीतीः समाहितः ।</strong><br>
<strong>मासेनाश्नन् हविष्यस्य चन्द्रस्यैति सलोकताम् ॥ ११.२१९ ॥</strong><br>
<strong>एतद् रुद्रास् तथादित्या वसवश् चाचरन् व्रतम् ।</strong><br>
<strong>सर्वाकुशलमोक्षाय मरुतश् च महर्षिभिः ॥ ११.२२० ॥</strong><br>
<strong>महाव्याहृतिभिर् होमः कर्तव्यः स्वयम् अन्वहम् ।</strong><br>
<strong>अहिंसा सत्यम् अक्रोधम् आर्जवं च समाचरेत् ॥ ११.२२१ ॥</strong><br>
<strong>त्रिर् अह्नि त्रिर् निशायां च सवासा जलम् आविशेत् ।</strong><br>
<strong>स्त्रीशूद्रपतितांश् चैव नाभिभाषेत कर्हिचित् ॥ ११.२२२ ॥</strong><br>
<strong>स्थानासनाभ्यां विहरेद् अशक्तो ऽधः सयीत वा ।</strong><br>
<strong>ब्रह्मचारी व्रती च स्याद् गुरुदेवद्विजार्चकः ॥ ११.२२३ ॥</strong><br>
<strong>सावित्रीं च जपेन् नित्यं पवित्राणि च शक्तितः ।</strong><br>
<strong>सर्वेष्व् एव व्रतेष्व् एवं प्रायश्चित्तार्थम् आदृतः ॥ ११.२२४ ॥</strong><br>
<strong>एतैर् द्विजातयः शोध्या व्रतैर् आविष्कृतैनसः ।</strong><br>
<strong>अनाविष्कृतपापांस् तु मन्त्रैर् होमैर् विशोधनैः॥ ११.२२५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/226_etair_dvijAtayaH.md"  newLevelForH1="4" title="भारुचिः"  > </div>
<blockquote>
<p><strong>ख्यापनेनानुतापेन तपसाध्ययनेन च ।</strong><br>
<strong>पापकृन् मुच्यते पापात् तथा दानेन चापदि  ॥ ११.२२६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/227_khyApanenAnutApena_tapasAdhyayanena.md"  newLevelForH1="4" title="भारुचिः"  > </div>
<blockquote>
<p><strong>यथा यथा नरो ऽधर्मं स्वयं कृत्वानुभाषते ।</strong><br>
<strong>तथा तथा त्वचेवाहिस् तेनाधर्मेण मुच्यते  ॥ ११.२२७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/229_yathA_yathA.md"  newLevelForH1="4" title="भारुचिः"  > </div>
<blockquote>
<p><strong>कृत्वा पापं हि संतप्य तस्मात् पापात् प्रमुच्यते ।</strong><br>
<strong>नैतत् कुर्यात् पुनर् इति निवृत्त्या शुध्यते नरः  ॥ ११.२२८ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/230_kRtvA_pApam.md"  newLevelForH1="4" title="भारुचिः"  > </div>
<blockquote>
<p><strong>एवं संचिन्त्य मनसा प्रेत्य कर्मफलोदयम् ।</strong><br>
<strong>मनोवाङ्मूर्तिभिर् नित्यं शुभं कर्म समाचरेत्  ॥ ११.२२९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/231_evaM_sanchintya.md"  newLevelForH1="4" title="भारुचिः"  > </div>
<blockquote>
<p><strong>अज्ञानाद् यदि वा ज्ञानात् कृत्वा कर्म विगर्हितम् ।</strong><br>
<strong>तस्माद् विमुक्तिम् अन्विच्छन् द्वितीयं न समाचरेत्  ॥ ११.२३० ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/232_ajnAnAd_yadi.md"  newLevelForH1="4" title="भारुचिः"  > </div>
<blockquote>
<p><strong>यस्मिन् कर्मण्य् अस्य कृते मनसः स्याद् अलाघवम् ।</strong><br>
<strong>तस्मिंस् तावत् तपः कुर्याद् यावत् तुष्टिकरं भवेत्  ॥ ११.२३१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/233_yasmin_karmaNy.md"  newLevelForH1="4" title="भारुचिः"  > </div>
<blockquote>
<p><strong>तपोमूलम् इदं सर्वं दैवमानुषकं सुखम् ।</strong><br>
<strong>तपोमध्यं बुधैः प्रोक्तं तपोऽन्तं वेददर्शनात्  ॥ ११.२३२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/234_tapomUlam_idam.md"  newLevelForH1="4" title="भारुचिः"  > </div>
<blockquote>
<p><strong>ब्राह्मणस्य तपो ज्ञानं तपः क्षत्रस्य रक्षणम् ।</strong><br>
<strong>वैश्यस्य तु तपो वार्त्ता तपः शूद्रस्य सेवनम्  ॥ ११.२३३ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/235_brAhmaNasya_tapo.md"  newLevelForH1="4" title="भारुचिः"  > </div>
<blockquote>
<p><strong>ऋषयः शंसितात्मानः फलमूलानिलाशनाः ।</strong><br>
<strong>तपसैव प्रपश्यन्ति त्र्यैलोक्यं (?) सचराचरम्  ॥ ११.२३४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/236_RShayaH_saMyatAtmAnaH.md"  newLevelForH1="4" title="भारुचिः"  > </div>
<blockquote>
<p><strong>औषधान्य् अगदो विद्या दैवा च विविधा स्थितिः ।</strong><br>
<strong>तपसैव प्रसिद्ध्यन्ति तपस् तेषां हि साधनम् ॥ ११.२३५ ॥</strong><br>
<strong>यद् दुस्तरं यद् दुरापं यद् दुर्गं यच् च दुष्करम् ।</strong><br>
<strong>सर्वं तु तपसा साध्यं तपो हि दुरतिक्रमम्  ॥ ११.२३६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/238_yad_dustaram.md"  newLevelForH1="4" title="भारुचिः"  > </div>
<blockquote>
<p><strong>महापातकिनश् चैव शेषाश् चाकार्यकारिणः ।</strong><br>
<strong>तपसैव सुतप्तेन मुच्यन्ते किल्बिषात् ततः  ॥ ११.२३७ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/239_mahApAtakinash_chaiva.md"  newLevelForH1="4" title="भारुचिः"  > </div>
<blockquote>
<p><strong>कीटाश् चैव पतङ्गाश् च पसवश् च वयांसि च ।</strong><br>
<strong>स्थावराणि च भूतानि दिवं यान्ति तपोबलात्  ॥ ११.२३८ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/240_kItAsh_chA-hi-patangAsh.md"  newLevelForH1="4" title="भारुचिः"  > </div>
<blockquote>
<p><strong>यत् किंचिद् एनः कुर्वन्ति मनोवाङ्मूर्तिभिर् जनाः ।</strong><br>
<strong>तत् सर्वं निर्धहन्त्य् आशु तपसैव तपोधनाः  ॥ ११.२३९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/241_yat_kim.md"  newLevelForH1="4" title="भारुचिः"  > </div>
<blockquote>
<p><strong>तपसैव विशुद्धस्य ब्राह्मणस्य दिवौकसः ।</strong><br>
<strong>इज्याश् च प्रतिगृह्णन्ति कामान् संवर्धयन्ति च  ॥ ११.२४० ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/242_tapasaiva_vishuddhasya.md"  newLevelForH1="4" title="भारुचिः"  > </div>
<blockquote>
<p><strong>प्रजापतिर् इदं शास्त्रं तपसैवासृजत् प्रभुः ।</strong><br>
<strong>तथैव वेदान् ऋषयस् तपसा प्रतिपेदिरे  ॥ ११.२४१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/243_prajApatir_idam.md"  newLevelForH1="4" title="भारुचिः"  > </div>
<blockquote>
<p><strong>इत्य् एवं तपसो देवा महाभाग्यं प्रचक्षते ।</strong><br>
<strong>सर्वस्यास्य प्रपश्यन्तस् तपसः पुण्यम् उत्तमम्  ॥ ११.२४२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/244_ity_etat.md"  newLevelForH1="4" title="भारुचिः"  > </div>
<blockquote>
<p><strong>वेदाभ्यासो ऽन्वहं शक्त्या महायज्ञक्रिया क्षमा ।</strong><br>
<strong>नाशयन्त्य् आशु पापानि महापातकजान्य् अपि  ॥ ११.२४३ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/245_vedAbhyAso.anvaham.md"  newLevelForH1="4" title="भारुचिः"  > </div>
<blockquote>
<p><strong>यथैधस् तेजसा वह्निः प्राप्तं निर्दहति क्षणात् ।</strong><br>
<strong>तथा ज्ञानाग्निना पापं कृत्स्नं दहति वेदवित्  ॥ ११.२४४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/246_yathaidhas_tejasA.md"  newLevelForH1="4" title="भारुचिः"  > </div>
<blockquote>
<p><strong>सव्याहृतिकाः सप्रणवाः प्राणायामास् तु षोषश ।</strong><br>
<strong>अपि भ्रूणहणं मासात् पुनन्त्य् अहर् अहः कृताः  ॥ ११.२४५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/248_sa-vyAhRti-praNavakAH_prANAyAmAs.md"  newLevelForH1="4" title="भारुचिः"  > </div>
<blockquote>
<p><strong>कौत्सं जप्त्वाप इत्य् एतद् वासिष्ठं च प्रतीत्य् ऋचम् ।</strong><br>
<strong>माहेन्द्रं शुद्धवत्यश् च सुरापो ऽपि विशुध्यति  ॥ ११.२४६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/249_kautsa~n_japtvApa.md"  newLevelForH1="4" title="भारुचिः"  > </div>
<blockquote>
<p><strong>सकृज् जप्त्वास्यवामीयं शिवसंकल्पम् एव च ।</strong><br>
<strong>अपहृत्य सुवर्णं तु क्षणाद् भवति निर्मलः  ॥ ११.२४७  ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/250_sakRj_japtvAsyavAmIyam.md"  newLevelForH1="4" title="भारुचिः"  > </div>
<blockquote>
<p><strong>हविष्पान्तीयम् अभ्यस्य न तम् अंह इतीति च ।</strong><br>
<strong>जपित्वा पौरुषं सूक्तं मुच्यते गुरुतल्पगः  ॥ ११.२४८ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/251_haviShpAntIyam_abhyasya.md"  newLevelForH1="4" title="भारुचिः"  > </div>
<blockquote>
<p><strong>एनसां स्थूलसूक्ष्माणां चिकीर्षन्न् अपनोदनम् ।</strong><br>
<strong>अवेत्य् ऋचं जपेद् अब्दं यत् किंचेदम् इतीति च  ॥ ११.२४९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/252_enasAM_sthUla-sUxmANAm.md"  newLevelForH1="4" title="भारुचिः"  > </div>
<blockquote>
<p><strong>प्रतिगृह्याप्रतिग्राह्यं भुक्त्वा चान्नं विगर्हितम् ।</strong><br>
<strong>जपंस् तरत्समन्दीयं पूयते मानवस् त्र्यहात्  ॥ ११.२५० ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/253_pratigRhyA-pratigrAhyam_bhuktvA.md"  newLevelForH1="4" title="भारुचिः"  > </div>
<blockquote>
<p><strong>सोमारौद्रं तु बह्वेना मासम् अभ्यस्य शुध्यति ।</strong><br>
<strong>स्रवन्त्याम् आचरन् स्नानम् अर्यम्णाम् इति वा तृचम्  ॥ ११.२५१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/254_somAraudran_tu.md"  newLevelForH1="4" title="भारुचिः"  > </div>
<blockquote>
<p><strong>अब्दार्धम् इन्द्रम् इत्य् एतद् एनस्वी सप्तकं जपेत् ।</strong><br>
<strong>अप्रशस्तं तु कृत्वाप्सु मासम् आसीत भैक्षभुक्  ॥ ११.२५२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/255_abdArdham_indram.md"  newLevelForH1="4" title="भारुचिः"  > </div>
<blockquote>
<p><strong>मन्त्रैः शाकलहोमीयैर् अब्दं हुत्वा घृतं द्विजः ।</strong><br>
<strong>सुगुर्व् अप्य् अपहन्त्य् एनो जप्त्वा वा इम इत्य् ऋचम्  ॥ ११.२५३ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/256_mantraiH_shAkalahomIyair.md"  newLevelForH1="4" title="भारुचिः"  > </div>
<blockquote>
<p><strong>महापातकसंयुक्तो ऽनुगच्छेद् गाः समाहितः ।</strong><br>
<strong>अब्ब्यस्याब्दं पावमानीर् भैक्षाहारो विशुध्यति  ॥ ११.२५४ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/257_mahApAtakasaMyukto.anugachChed.md"  newLevelForH1="4" title="भारुचिः"  > </div>
<blockquote>
<p><strong>अरण्ये वा त्रिर् अभ्यस्य प्रयतो वेदसंहिताम् ।</strong><br>
<strong>मुच्यते पातकैस् सर्वैः पराकैः शोधितस् त्रिभिः  ॥ ११.२५५ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/258_araNye_vA.md"  newLevelForH1="4" title="भारुचिः"  > </div>
<blockquote>
<p><strong>त्र्यहं तूपवसेद् युक्तस् त्रिर् अह्नो ऽभ्युपयन्न् अपः ।</strong><br>
<strong>मुच्यते पातकैः सर्वैस् त्रिर् जपित्वाघमर्षणम्  ॥ ११.२५६ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/259_tryahan_tUpavased.md"  newLevelForH1="4" title="भारुचिः"  > </div>
<blockquote>
<p><strong>यथाश्वमेधः क्रतुराट् सर्वपापापनोदनः ।</strong><br>
<strong>तथाघमर्षणं सूक्तं सर्वपापापनोदनम् ॥ ११.२५७ ॥</strong><br>
<strong>हत्वा लोकान् अपीमांस् त्रीन् अश्नन्न् अपि यतस् ततः ।</strong><br>
<strong>ऋग्वेदं धारयन् विप्रो नैनः प्राप्नोति किंचन  ॥ ११.२५८ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/261_hatvA_lokAn.md"  newLevelForH1="4" title="भारुचिः"  > </div>
<blockquote>
<p><strong>ऋक्संहितां त्रिर् अभ्यस्य यजुषां वा समाहितः ।</strong><br>
<strong>साम्नां वा सरहस्यानां सर्वपापैः प्रमुच्यते  ॥ ११.२५९ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/262_RksaMhitAn_trir.md"  newLevelForH1="4" title="भारुचिः"  > </div>
<blockquote>
<p><strong>यथा महाह्रदं प्राप्य क्षिप्तं लोष्टं विनश्यति ।</strong><br>
<strong>तथा दुश्चरितं सर्वं वेदे त्रिवृति मज्जति  ॥ ११.२६० ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/263_yathA_mahAhradam.md"  newLevelForH1="4" title="भारुचिः"  > </div>
<blockquote>
<p><strong>ऋचो यजूंषि चान्यानि सामानि विविधानि च ।</strong><br>
<strong>एष ज्ञेयस् त्रिवृद् वेदो यो वेदैनं स वेदवित्  ॥ ११.२६१ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/264_Rcho_yajUMShi.md"  newLevelForH1="4" title="भारुचिः"  > </div>
<blockquote>
<p><strong>आद्यं यत् त्र्यक्षरं ब्रह्म त्रयी यस्मिन् प्रतिष्ठिता ।</strong><br>
<strong>स गुह्यो ऽन्यस् त्रिवृद्वेदो यस् तं वेद स वेदवित्  ॥ ११.२६२ ॥</strong></p>
</blockquote>
<div class="js_include" url="/kalpAntaram/smRtiH/manuH/bhAruchiH/11/265_AdyaM_yat.md"  newLevelForH1="4" title="भारुचिः"  > </div>

  </div>
</article>







<aside class="card border" id="section-tree-item-">
    <div class="card-title bg-light-gray border d-flex justify-content-between">
        <a href="https://vishvAsa.github.io/kalpAntaram/smRtiH/manuH/bhAruchiH/11/">११ </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: ११</li>
        
    </nav>
</aside>


      </main>
    </div>
    <footer class="bg-yellow  p-1" role="contentinfo">
  

  <div id="disqus_thread"></div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/kalpAntaram/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/kalpAntaram/actions/workflows/build.yml"><img src="https://github.com/vishvAsa/kalpAntaram/actions/workflows/build.yml/badge.svg"> Built </a> on 2021 Dec 6 08:19:56 UTC. (<a href="http://google.com/search?q=08%3a19%3a56%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>

  </body>
  <script type='text/javascript'>
    
    
    
    module_main.default.onDocumentReadyTasks();
  </script>
</html>
