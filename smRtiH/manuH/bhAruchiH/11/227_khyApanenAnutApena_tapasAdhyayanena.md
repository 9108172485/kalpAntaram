+++
title = "227 ख्यापनेनानुतापेन तपसाध्ययनेन"

+++

ख्यापनानुतापनयोः प्रायश्चित्तयोर् अयं विध्यर्थः श्लोकः । तथा च सति तपःप्रभृतीनाम् अत्र दृष्टान्तार्थम् उपादानम्, न स्वार्थम् । तथा **दानेन** **चापदी**ति वृद्धस्त्रीबालव्याधितादयो दीर्घकालप्रायश्चित्तानुष्ठाने ऽसमर्थास् तपसा दानेन शुध्यन्ते यथा एवं ख्यापनानुतापाभ्याम् । तथा च सति ख्यापनं प्रकाशप्रायश्चित्तेन सह समुच्चीयते सामर्थ्यात्, न केवलम् । अनुतापस् तूभाभ्याम् । तत्र ख्यापनार्थवादः ॥ ११.२२६ ॥