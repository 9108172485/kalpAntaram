+++
title = "079 ब्राह्मणार्थे गवार्थे"

+++

विनाशवत् स्थित्यर्थः । एतच् च प्रक्रान्तद्वादसवार्षिकप्रायश्चित्तस्योपदिश्यते । तथा च गोब्राह्मणपरित्राय्यासमाप्तकालो ऽपि मरणाच् छुध्यति । एवं परित्राय्यामृतो ऽपि शुध्यतीत्यर्थः । एवं च नेदं प्रायश्चित्तान्तरम्, किं तर्ह्य् अस्यैव गुणविधिः । यदि ह्य् एतत् प्रायश्चित्तान्तरं स्यात्, तेन वैकल्पिकत्वाद् एतेषां प्रक्रान्तद्वादसवार्षिकप्रायस्चित्तो ऽनेन नाधिक्रियते । येन वैकल्पिकेष्व् एकस्मिन् प्रायश्चित्ते ऽधिकृतो न प्रायश्चित्तान्तरेणाधिक्रियते, वैकल्पिकत्वाद् एव । इतरथा हि समुच्चयः स्यात् । एवं च विकल्पे ऽस्य साक्षाच् छ्रवणम् उपरुध्यते । न चायं न्याय्यः । श्रुतार्थहानिर् अश्रुतकल्पना च । तस्माद् यथोक्त एवार्थः ॥ ११.७८ ॥