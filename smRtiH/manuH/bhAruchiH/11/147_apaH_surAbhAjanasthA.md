+++
title = "147 अपः सुराभाजनस्था"

+++

**अपः सुराभाजनस्थाः पीत्वा** कस्य तत्र प्रतिषेधः, यथासंभवं द्विजातेः । **पञ्चरात्रं पिबेच् छङ्खपुष्पीश्रितं पयः** । एवं चास्यान्याहारप्रतिषेधः । रसस्य चाग्रहण इदं प्रायश्चित्तम् । रसस्य ग्रहणे सुरापानप्रायश्चित्तम् एव न्याय्यम् । असुरामद्यभाण्डस्थितास् त्व् अपः पीत्वा तदूनं न्याय्यं प्रायश्चित्तम् । तथा च कृतविभागप्रायश्चित्ते ते मुख्यामुख्यसुरे पूर्वत्र, तत्सामर्थ्याद् इहापि प्रायश्चित्तयोः पूर्ववद् गुरुलघुत्वविभागो विज्ञेयः, तथा विभागव्याख्यया ॥ ११.१४६ ॥