+++
title = "082 शिष्ट्वा वा"

+++

अश्वमेधावभृथस्य पृथङ्निर्देशो ऽनारब्धान्यप्रायश्चित्तज्ञापनार्थः । इतरथा ह्य् अश्वमेधावभृथस्याम्नातत्वाद् आरब्धे द्वादसवार्षिके प्रायश्चित्ते तन्मध्ये ऽवभृथस्नातः शुध्येत। एतस्मात् तु पृथङ्निर्देशाद् [अन्]आरब्धान्यप्रायश्चित्तस्यैवेदम् अश्वमेधावभृथप्रायश्चित्तं स्वतन्त्रं युक्तम् । न चैतद्वैकल्पिकानाम् एतस्मात् स्वरूपत इतरेषां तत्कर्तारं प्रत्य् उपदेसः, येनाङ्गीकृतम् अन्यद् वैकल्पिकम् । कश्चिद् एवम् आह- तद् अयुक्तम्, येन नाश्वमेधवभृथस्नानं स्वतन्त्रम्, अनुपदेशाद् वैकल्पिकप्रायश्चित्तमध्ये । यतः प्रकरणात् कृते ऽप्य् उपसंहारे प्रक्रान्तद्वादशवार्षिकप्रायश्चित्तस्यायं गुणविधिः । अथेदं द्वादशवार्षिकं कृतोपसंहारम् इति व्यपेक्षा । तथापि सर्वेषां वैकल्पिकानां यथासंभवम् इदम् अश्वमेधावभृतस्नानं गुणतः शुद्धिहेतुत्वान् निवृत्तये । अस्यार्थवादो ऽनुष्ठानस्तुत्यर्थः ॥ ११.८०–८१ ॥