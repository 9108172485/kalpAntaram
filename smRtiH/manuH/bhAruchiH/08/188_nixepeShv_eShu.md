+++
title = "188 निक्षेपेष्व् एषु"

+++

तदीयं द्रव्यं रूपतः परिमाणतश् च **समुद्र** एव निक्षेपो धारयितव्यः । न च समुद्रो निक्षेपः प्रत्यर्पित इत्य् एतावता निक्षेपधारी मुच्यते, यदि तस्मान् न किंचित् संहरति प्र[ति]मुद्राकरणेनापस्रावणादिना वान्[येन्]ओपायेन । अपरे ऽपि वर्णयन्ति समुद्रयानरूढानां निक्षेपधारी यानव्यापत्तौ सति यदि किंचिद् आत्मीयं न संहरत्य् अर्थं नाभियोज्यो भवति निक्षेप्तुः । एतद् उक्तं भवति । परित्यज्यात्मीयं निक्षेपरक्षणे यत्नः करणीय इति ॥ ८.१८७ ॥