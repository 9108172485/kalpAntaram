+++
title = "028 वशापुत्रासु चैवम्"

+++

वशा वन्द्या, अपुत्रा स्त्रीप्रजा मृतप्रजा वा उभे अपि चैते सामर्थ्याद् विधवे विज्ञेये । निष्कुला कन्याइवापितृमातृका । पतिव्रता [भर्त्रभावे ऽव्यभिचारिणी । विधवा भर्तृरहिता] । विधवापतिव्रता सामर्थ्याद् गृह्यते, प्रोषितपुत्रा वा । एतासाम् अपि यत् स्त्रीधनं भर्तृधनं वा तद् अपि राज्ञा स्वबन्धुभ्यो रक्षितव्यम् । यथा बा[लरक्थस्य तथानाथधन्]आनाम् एव च राज्ञा सामान्यतो रक्षणं कर्तव्यम् इत्य् अनुशासनम् । अनाथानां त्व् अत्र विशेषेणोपदेशो युक्त आदरार्थः ॥ ८.२८ ॥