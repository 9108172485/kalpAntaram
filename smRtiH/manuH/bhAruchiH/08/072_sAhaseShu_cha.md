+++
title = "072 साहसेषु च"

+++

वस्त्रपाटनोल्कादहनकेशछेदनादिष्व् अप्रत्ययकारी पुरुषः क्रोधचापलप्रभवेषु । स्तेयादीनि प्रसिद्धानि । एवमादिषु न परीक्षेत साक्षिणम्, "गृहिणः पुत्रिणः" इत्य् एवमादिना लक्षणेन । अर्थसंबन्धादिभिस् तु सामर्थ्यात् परीक्ष्या एव "अनुमानेन" । प्रतिषिद्धा अपि सन्तः परीक्ष्या एव साक्षिणो ऽनुमानतः । एवं चानुमानोपदेष्(श्?)ओ ऽत्रार्थवान् भवतीत्य् उक्तः । यत्र पुनः साक्षिणां समगुणानां विप्रतिपत्तिः, तत्र —