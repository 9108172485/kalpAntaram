+++
title = "223 परेण तु"

+++

नायं श्लोको दशाहाद् ऊर्ध्वं सामप्रतिषेधार्थ आरभ्यते, साम्नाप्य् ऊर्ध्वं दशाहान् **न दद्यान् नापि दापयेद्** इति । न हि साम प्रतिषेद्धुं शक्यम् इत्य् उक्तम् । यत्र तु साम्नापि प्रत्यर्पणं नास्ति, तत्र नियमयत्य् एव, यथा "सकृद् अंशो निपतति" इति; अत्रापि त्व् अंशपातने साम्नाइव प्रतिषेद्धुं शक्यं नियमाभावाद्, व्यवस्थार्थत्वाच् च । कन्यादाने तु निष्क्रमविसर्गाभ्याम् इति विशेषनियमात् साम न विद्यते ॥ ८.२२२ ॥

_अनुशयप्रसङ्गाद् इदम् अन्यद् अत्रोच्यते ।_