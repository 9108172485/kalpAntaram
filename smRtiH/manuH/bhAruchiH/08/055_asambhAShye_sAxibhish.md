+++
title = "055 असम्भाष्ये साक्षिभिश्"

+++

सभातो ऽन्यत्रोपह्वर एकाकी साक्षिभिः सह **संभाषते मिथः** । असाव् अपि साक्षिभेदाशङ्कया जीयते । साक्षिणश् च पृच्छ्यमानान् नेच्छति, केनचिद् व्याजेन व्यवहारगतेनैव राजतन्त्रानुग्रहप्रदर्शनेन वा साक्षिप्रश्नकाले कार्यान्तरव्यासङ्गेन केनचिद् व्यवहारस्थानान् निष्पतिः, राजोपकारप्रदर्शनेन वेत्य् उक्तम्, यतः "तस्माद् अर्थात् स हीयते" इत्य् एवं वक्ष्यति ॥ ८.५५ ॥