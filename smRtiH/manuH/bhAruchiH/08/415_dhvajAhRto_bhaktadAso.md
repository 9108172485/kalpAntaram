+++
title = "415 ध्वजाहृतो भक्तदासो"

+++

**ध्वजाहृतो** युद्धनिर्जितः । **भक्तदास** उदरप्रविष्टः । **गृहजो** दासीपुत्रः । **कृईतदत्त्रिमौ** प्रसिद्धौ । **पैत्रिको** दासीपुत्रः पितृपर्यायागतः । दण्डदासस् त्व् अविद्यमानधनो दण्डितः दण्डेनात्मानं प्रवेशयति । एताः सप्त **दासयोनयः** । आसाम् मध्ये अन्यतमयाप्य् उपेतो दासाख्यं लभते । यस् तु विद्यमानविभवः शूद्रः स्वशक्त्या जीवति नासौ परमार्थतो दासो वेदितव्यः । इतरथास्यानर्थक्यम् अस्य दासयोन्यर्थस्य श्लोकस्य स्यात् ॥ ८.४१३ ॥