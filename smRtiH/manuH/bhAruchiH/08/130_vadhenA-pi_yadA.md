+++
title = "130 वधेनाऽपि यदा"

+++

> **वधेनापि यदा त्व् एतान् निग्रहीतुं न शक्नुयात् ।**

अविनेयत्वाद् एतेषाम् —

> **तदैषु सर्वम् अप्य् एतत् प्रयुञ्जीत चतुष्टयम् ॥**

कृते ऽपि शारीरे दण्डे यदि नोपतिष्ठेतापराधात्, ततो ऽस्य वाग्दण्डादिचतुष्टयं समस्तं क्रियते, न पुनर् अपराधी कृतनिग्रह इत्य् उत्सृज्येत् व्यवस्थार्थं लोकस्य । इतरथा मात्स्यन्यायः स्यात् । धनदण्डर्थश् चायं पुनरारम्भः । वाग्दण्डदिघ्दण्डौ तु मृदुत्वात् कः प्रयच्छतीति । तथा च प्रकरणान्तरे इमम् एव क्रमं वक्षय्ति । "अङ्गुलीर् ग्रन्थिभेदस्य छेदयेन् प्रथमे ग्रहे द्वितीये हस्तचरणौ तृतीये वधम् अर्हति" ॥ ८.१३० ॥
