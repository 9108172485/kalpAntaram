+++
title = "418 वैश्य-शूद्रौ प्रयत्नेन"

+++

"वाणिज्यं कारयेद् विश्यम्" इत्य् अस्य श्लोकस्य प्रकरणात् प्रयत्नतः स्वकर्म कारयितव्या [इति] विशेषेणादाव् उक्तस्यायम् उपसंहारार्थः श्लोकः । अथ वा शूद्रो द्वैजातं कर्म कुर्वन् धर्मसंकराज् जगतो महद् भयं विदधाति । वैश्यो ऽपि कृष्यादिष्व् अवर्तमानो ऽन्नादिक्षयात् । तस्माद् इमौ राज्ञा प्रयत्नतः स्वकर्मकारयितव्यौ विशेषेण । न च तयोर् निर्देशाद् ब्राह्मणक्षत्रिययोर् एतद् अनुपदिष्टं भवति । विशेषार्थश् चारम्भो वैश्यशूद्रयोर् विज्ञेयः ॥ ८.४१६ ॥