+++
title = "190 निक्षेपस्याऽपहर्तारम् अनिक्षेप्तारम्"

+++

यस् त्व् अपदेशाद् विना निक्षिप्तं याच्यमानो निक्षेप्त्रे न दद्यात्- असाक्षिके निक्षेप एतद् उच्यते । निक्षेप्ता वा गृहीत्वा पुनर् याचेत, अदत्वा वा । स राज्ञा प्राङ्विवाकेन वा सामादिभिः सर्वोपायैर् अन्वेष्य, तदसंभवे तु **शपथैश् चैव वैदिकैः** अग्निहरणादिभिः । **च**शब्दाल् लौकिका अपि कोशपानादयो ऽत्रानुरुध्यन्ते । कार्यसामान्याच् च निक्षेपविधेर् अन्यत्राप्य् एषाम् अप्रतिषेधः ॥ ८.१८९ ॥