+++
title = "399 राज्ञः प्रख्यातभाण्डानि"

+++

यद् यत्र प्रचुरं यत्र च दुर्लभं तत् तस्य राज्ञः **प्रख्यातं** भवति । तथोदीच्येष्व् आजानेया अश्वाः, कुंकुमं काश्मीरेषु, प्राच्येष्व् अगरुकर्पूरादि तदन्यत्र न निर्हार्यम् । अनिर्हृतं हि दुर्लभत्वात् । इतरेतरं राज्ञां कार्यप्रतिबन्धाद् उपायनं भवति । यस्य च धर्मार्थोपायनस्य धर्मजनकस्यार्थजनकस्य च क्रयविक्रयप्रतिषेधो राज्ञा कृतो भवति । यथा माक्षिकस्य मधुनः । तच् च न निर्हर्यम् । वणिग्भिर् निर्हरतो नृपः सर्वभागं हरेत् ॥ ८.३९७ ॥