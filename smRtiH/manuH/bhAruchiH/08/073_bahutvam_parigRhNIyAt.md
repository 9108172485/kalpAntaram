+++
title = "073 बहुत्वम् परिगृह्णीयात्"

+++

विधिविप्रतिपत्ताव् एष एव न्यायः । अनुमाने यथोक्ते, क्वचिच् च शपथाद्य् अपि वक्ष्यति- "असाक्षिकेषु त्व् अर्थेषु । । । शपथेनापि लम्भयेत्" इति । अपि च "जागर्ति भगवान् धर्मः" । स एव साम्ये ऽपि सति केनचित् कारणेनात्मानं दर्शयति । **द्विजोत्तमान्** इति चेदं लिङ्गं ब्राह्मणानां साक्षित्वे तथा चोक्तम् "आप्ताः सर्वेषु वर्णेषु" इति । न चैतद् उक्तवर्णानुवादार्थं **सर्व**ग्रहणम् । किं तर्हि ब्राह्मणवर्णावबोधार्थम् । तथा च कृत्वैवमादीनि लिङ्गानि श्रोत्रियप्रतिषेधस्य ॥ ८.७३ ॥