+++
title = "041 जाति-जानपदान् धर्मान्"

+++

जातिधर्मः प्रसिद्धः । [जाति ब्राह्मणादिः, तच् च नित्य]त्वेनोच्यते, शास्त्रलक्षणत्वात् । जानपदः सामयिकः, न शास्त्रप्रमाणः, गोप्रचारोदकरक्षणादिः । श्रेणीधर्मो वणिक्कारुककुशीलवानां स्वकार्यसिद्ध्यर्थं प्रवर्ति[तः । त]म् अपि धर्मं राजा प्रतिपादयेत् । न सामयिको ऽयम् इत्य् अनास्था कर्तव्या । यदि च राजा सामायिकेष्व् अनादरं कुर्यात्, ततो व्यवस्थाभङ्गा मात्स्यन्यायः प्रवर्तते ॥ ८.४१ ॥