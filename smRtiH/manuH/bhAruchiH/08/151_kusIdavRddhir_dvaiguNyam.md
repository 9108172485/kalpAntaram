+++
title = "151 कुसीदवृद्धिर् द्वैगुण्यम्"

+++

**वृद्धिर् द्वैगुण्यं नात्येति** । कालमहत्त्वे ऽपि सति । **सकृद् आहिता** पुरुषान्तरम् असंक्रान्ता, संक्रमिते तु धने प्रयोक्त्रान्यत्र पुनर्वर्धत एव, गृहीतृदोषाद् अप्रतिपादनेन पूर्वं प्रयोक्तुर् धनस्य । हिरण्ये तावद् एवम् । **धान्ये** तु फलकाले **शद**काले प्रतिवर्षं भागशो वर्धमानं तत् प्रयुक्तं धान्यं **नातिक्रामति पञ्चताम्** । हिरण्यवद् द्वैगुणे प्राप्ते इदं तत्प्रतिषेधार्थं पञ्चगुणत्वम् आरभ्यते । एवं **शदे** पञ्चतां परिवर्तमानो **नातिक्रामति** । एवं **लवे** प्रयुक्त ऽव्याद्यूर्णाजानां लवकाले लवकाले भागशो वर्धते तत्प्रयुक्तम् । **वाह्ये** तु बलीवर्दादाव् एष एव न्यायः ॥ ८.१५० ॥