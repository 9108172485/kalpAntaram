+++
title = "011 यस्मिन् देशे"

+++

**त्रि**ग्रहणान् नावेदविदस् ते स्युः; दण्डापूपिकया चत्वारो ऽपि न विरुद्ध्यन्ते । **राज्ञश् च** सहायं **प्रकृतो विद्वान्** इ[त्य् अनु]वाद उत्तरार्थः । **ब्रह्मणस् तां सभां विदुः** । <u>केचित्</u> तु ब्राह्मण इति पठन्ति । <u>तद् अयुक्तम्</u> । उक्तत्वाद् अस्य जातेः- "तदा नियुञ्ज्याद् विद्वांसं ब्राह्मणं कार्यकर्शने" इति पूर्वत्र । **ब्रह्मणो** ग्रहणं सभास्तुत्यर्थं युक्त[ं, ब्रह्म]सभेति । अथ वा "विनीतः प्रविशेत् सभाम्" इत्य् उक्तं यत्, तदुपलक्षणार्थम् इदम् उक्तम् । **यद्मिन् देश निषीदन्ति** इत्य् एवमादि लौकिकसभानिवृत्त्यर्थम् ॥ ८.११ ॥