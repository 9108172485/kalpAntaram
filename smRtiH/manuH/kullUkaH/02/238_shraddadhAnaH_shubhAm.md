+++
title = "238 श्रद्दधानः शुभाम्"

+++
श्रद्धायुक्तः शुभां दृष्ट-शक्तिं गारुडादि-विद्याम् अवराच् छूद्रादपि गृह्णीयात् । अन्त्यश् चाण्डालस् तस्माद् अपि जाति-स्मरादेर् विहित-योग-प्रकर्षात् दुष्-कृत-शेषोपभोगार्थम् अवाप्त-चाण्डाल-जन्मनः परं धर्म मोक्षोपायम् आत्म-ज्ञानम् आददीत । तथा अज्ञानम् एवोपक्रम्य मोक्ष-धर्मे "प्राप्य ज्ञानं ब्राह्मणात् क्षत्रियाद् वैश्याच् छूद्राद् अपि नीचाद् अभीक्ष्णं श्रद्धातव्यं श्रद्दधानेन नित्यम् । " न श्रद्धिनं प्रति जन्म-मृत्यु-विशेषता ।

मेधातिथिस्तु " श्रुतिस्मृत्यपेक्षया परो धर्मों लौकिकः । धर्मशब्दो व्यवस्थायामपि युज्यते। यदि चाण्डालोऽपि 'अत्र प्रदेशे माचिरं स्था, मा चास्मिन्नम्भसि स्नासीः' इति वदति तमपि धर्ममनुतिष्ठेत् " ।

“प्रागल्भ्याल् लौकिकं वस्तु  
परं धर्मम् इति ब्रुवन् ।  
चित्रं तथापि सर्वत्र  
श्लाघ्यो मेधातिथिः सताम् ॥'

स्त्रीरत्नं आत्मापेक्षया निकृष्ट-कुलाआपि परिणेतुं स्वीकुर्यात् ॥ २३८ ॥