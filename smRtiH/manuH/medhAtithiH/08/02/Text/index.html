<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>संस्कारे विश्वासटिप्पन्यः  | Text</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.83.1" />
    
    
      <META NAME="ROBOTS" CONTENT="INDEX, FOLLOW">
    

    <link href="/kalpAntaram/smRtiH/manuH/medhAtithiH/08/02/Text/" rel="alternate" type="application/rss+xml" title="संस्कारे विश्वासटिप्पन्यः" />
    <link href="/kalpAntaram/smRtiH/manuH/medhAtithiH/08/02/Text/" rel="feed" type="application/rss+xml" title="संस्कारे विश्वासटिप्पन्यः" />

    <meta property="og:title" content="Text" />
<meta property="og:description" content="**etān doṣān avekṣya tvaṃ sarvān anṛtabhāṣaṇe |**  **	yathāśrutaṃ yathādṛṣṭaṃ sarvam evāñjasā vada || 8.101 ||**
ūhāpohau varjayitvā yathādṛṣṭaṃ yathāśrutaṃ cādṛṣṭaṃ[^1] tatvena brūhi || 8.101 ||
**gorakṣakān vāṇijakāṃs**[^2]** tathā kārukuśīlavān |**  **	preṣyān vārdhuṣikāṃś caiva viprān śūdravad ācaret || 8.102 ||**
kāravaḥ śilpinas takṣāyaskārasūpakarādayaḥ | kuśīlavā nartakagāyanādyāḥ | preṣyā jīvikārthaṃ parasyājñākārā dāsā iti prasiddhāḥ | vārdhuṣikā vṛddhyupajīvinaḥ | ete brāhmaṇā api santaḥ prakaraṇāt sākṣye śapathe ca śūdravad draṣṭavyā na kriyāntare | yathā śūdro na dānapuṇyādinā pṛcchyante sākṣye śapathe cāgniharaṇādinā śodhyate tadvad eṣo &lsquo;pi śapatho yady api pūrvatrāprakṛtaḥ tathāpy uttaratrānantaryād doṣavatvāt prayatatvāt prayatatve &lsquo;py ānantaryasya saṃbandhahetutvād vakṣyamāṇasyāpi pratyāsattyā pūrvavad vayosaṃnipātāt śapathe &lsquo;pi tulyam || 8." />
<meta property="og:type" content="article" />
<meta property="og:url" content="https://vishvAsa.github.io/kalpAntaram/smRtiH/manuH/medhAtithiH/08/02/Text/" /><meta property="article:section" content="smRtiH" />



<meta itemprop="name" content="Text">
<meta itemprop="description" content="**etān doṣān avekṣya tvaṃ sarvān anṛtabhāṣaṇe |**  **	yathāśrutaṃ yathādṛṣṭaṃ sarvam evāñjasā vada || 8.101 ||**
ūhāpohau varjayitvā yathādṛṣṭaṃ yathāśrutaṃ cādṛṣṭaṃ[^1] tatvena brūhi || 8.101 ||
**gorakṣakān vāṇijakāṃs**[^2]** tathā kārukuśīlavān |**  **	preṣyān vārdhuṣikāṃś caiva viprān śūdravad ācaret || 8.102 ||**
kāravaḥ śilpinas takṣāyaskārasūpakarādayaḥ | kuśīlavā nartakagāyanādyāḥ | preṣyā jīvikārthaṃ parasyājñākārā dāsā iti prasiddhāḥ | vārdhuṣikā vṛddhyupajīvinaḥ | ete brāhmaṇā api santaḥ prakaraṇāt sākṣye śapathe ca śūdravad draṣṭavyā na kriyāntare | yathā śūdro na dānapuṇyādinā pṛcchyante sākṣye śapathe cāgniharaṇādinā śodhyate tadvad eṣo &lsquo;pi śapatho yady api pūrvatrāprakṛtaḥ tathāpy uttaratrānantaryād doṣavatvāt prayatatvāt prayatatve &lsquo;py ānantaryasya saṃbandhahetutvād vakṣyamāṇasyāpi pratyāsattyā pūrvavad vayosaṃnipātāt śapathe &lsquo;pi tulyam || 8.">

<meta itemprop="wordCount" content="15140">
<meta itemprop="keywords" content="" /><meta name="twitter:card" content="summary"/>
<meta name="twitter:title" content="Text"/>
<meta name="twitter:description" content="**etān doṣān avekṣya tvaṃ sarvān anṛtabhāṣaṇe |**  **	yathāśrutaṃ yathādṛṣṭaṃ sarvam evāñjasā vada || 8.101 ||**
ūhāpohau varjayitvā yathādṛṣṭaṃ yathāśrutaṃ cādṛṣṭaṃ[^1] tatvena brūhi || 8.101 ||
**gorakṣakān vāṇijakāṃs**[^2]** tathā kārukuśīlavān |**  **	preṣyān vārdhuṣikāṃś caiva viprān śūdravad ācaret || 8.102 ||**
kāravaḥ śilpinas takṣāyaskārasūpakarādayaḥ | kuśīlavā nartakagāyanādyāḥ | preṣyā jīvikārthaṃ parasyājñākārā dāsā iti prasiddhāḥ | vārdhuṣikā vṛddhyupajīvinaḥ | ete brāhmaṇā api santaḥ prakaraṇāt sākṣye śapathe ca śūdravad draṣṭavyā na kriyāntare | yathā śūdro na dānapuṇyādinā pṛcchyante sākṣye śapathe cāgniharaṇādinā śodhyate tadvad eṣo &lsquo;pi śapatho yady api pūrvatrāprakṛtaḥ tathāpy uttaratrānantaryād doṣavatvāt prayatatvāt prayatatve &lsquo;py ānantaryasya saṃbandhahetutvād vakṣyamāṇasyāpi pratyāsattyā pūrvavad vayosaṃnipātāt śapathe &lsquo;pi tulyam || 8."/>

      
    

    <script src="/kalpAntaram/webpack_dist/dir_tree-bundle.js"></script>
    <script type="text/javascript">
    
    let baseURL = "https:\/\/vishvAsa.github.io\/kalpAntaram\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022contactlink\u0022:\u0022https:\/\/github.com\/vishvAsa\/kalpAntaram\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022fullsearchurl\u0022:\u0022\/full_search\u0022,\u0022githubeditmepathbase\u0022:\u0022https:\/\/github.com\/vishvAsa\/kalpAntaram\/edit\/content\/\u0022,\u0022mainSections\u0022:[\u0022vishvasa-matam\u0022],\u0022mainsections\u0022:[\u0022vishvasa-matam\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022footernav\u0022:\u0022top_bar\u0022,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022topnav\u0022:\u0022top_bar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/saMskAra\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022}],\u0022title\u0022:\u0022सङ्ग्रहान्तरम्\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    let autocompletePageUrl = "\/kalpAntaram\/data\/pages.tsv";
    
    var pageRelUrlTree = {};
</script>

    <script>
    
    let pageVars = {};
    pageVars.pageUrlMinusBasePath = "\/kalpAntaram\/smRtiH\/manuH\/medhAtithiH\/08\/02\/Text\/".replace(basePath, "/");
    pageVars.pageParams = {};
    pageVars.pageSource = "smRtiH\/manuH\/medhAtithiH\/08\/02\/Text.md";
    console.log(pageVars.pageSource);
    var pageDefaults;
    for (let possiblePageDefaults of pageDefaultsList) {
      if (pageVars.pageSource.startsWith(possiblePageDefaults.scope.pathPrefix)) {
        pageDefaults = possiblePageDefaults.values
      }
    }
    
    </script>
    <script src="/kalpAntaram/webpack_dist/main-bundle.js"></script>
    <script src="/kalpAntaram/webpack_dist/transliteration-bundle.js"></script>
    <script src="/kalpAntaram/non_webpack_js/disqus.js"></script>
    <script src="/kalpAntaram/webpack_dist/ui_lib-bundle.js"></script>
    <script src="/kalpAntaram/webpack_dist/search-bundle.js"></script>

    <link rel="stylesheet" href="/kalpAntaram/css/fonts.css">
    <link rel="stylesheet" href="/kalpAntaram/css/@fortawesome/fontawesome-free/css/solid.min.css">
    

    <link rel="stylesheet" href="/kalpAntaram/css/@fortawesome/fontawesome-free/css/fontawesome.min.css">

    
    <link rel="alternate" hreflang="sa-Deva" href="https://vishvAsa.github.io/kalpAntaram/smRtiH/manuH/medhAtithiH/08/02/Text/" />
    <link rel="alternate" hreflang="sa-Deva" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=devanagari" />
    <link rel="alternate" hreflang="sa-Knda" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=kannada" />
    <link rel="alternate" hreflang="sa-Mlym" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=malayalam" />
    <link rel="alternate" hreflang="sa-Telu" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=telugu" />
    <link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=tamil_superscripted" />
    <link rel="alternate" hreflang="sa-Taml" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=tamil" />
    <link rel="alternate" hreflang="sa-Gran" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=grantha" />
    <link rel="alternate" hreflang="sa-Gujr" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=gujarati" />
    <link rel="alternate" hreflang="sa-Orya" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=oriya" />
    <link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=assamese" />
    <link rel="alternate" hreflang="sa-Beng" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=bengali" />
    <link rel="alternate" hreflang="sa-Guru" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=gurmukhi" />
    <link rel="alternate" hreflang="sa-Cyrl" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=cyrillic" />
    <link rel="alternate" hreflang="sa-Sinh" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=sinhala" />
    <link rel="alternate" hreflang="sa-Shar" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=sharada" />
    <link rel="alternate" hreflang="sa-Brah" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=brahmi" />
    <link rel="alternate" hreflang="sa-Modi" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=modi" />
    <link rel="alternate" hreflang="sa-Tirh" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=tirhuta_maithili" />
    <link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=iso" />
      <link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/kalpAntaram/smRtiH/manuH/medhAtithiH/08/02/Text/?transliteration_target=iast" />
  </head>

  <body class="ma0 bg-near-white">
    


    
<header class="p-1 bg-yellow">
    <nav role="navigation">
      <div id="div_top_bar" class="row">
        <div class="col-md-3 justify-content-start">
          <a  href="/kalpAntaram/" class="btn col border">
            <i class="fas fa-gopuram ">संस्कारे विश्वासटिप्पन्यः <br/> Text</i>
          </a>
        </div>
        <div id="div_top_bar_right" class="col-md-auto d-flex justify-content-center">
          ✍
          <select name="transliterationDropdown" size="1" onchange="module_transliteration.updateTransliteration()">
            <option value="devanagari" selected="">स</option>
            <option value="iso">ā</option>
            <option value="kannada">ಅ</option>
            <option value="malayalam">അ</option>
            <option value="telugu">క</option>
            <option value="tamil_superscripted">க²</option>
            <option value="tamil_extended">க</option>
            <option value="grantha">𑌅</option>
            <option value="gujarati">અ</option>
            <option value="oriya">ଅ</option>
            <option value="assamese">অস</option>
            <option value="bengali">অ</option>
            <option value="gurmukhi">ਅ</option>
            <option value="cyrillic">пу</option>
            <option value="sinhala">අ</option>
            <option value="sharada">𑆑𑇀𑆰</option>
            <option value="brahmi">𑀅</option>
            <option value="modi">𑘦𑘻𑘚𑘲</option>
            <option value="tirhuta_maithili">𑒁</option>
          </select>
          🗨:
          <select name="commentStyleDropdown" size="1" onchange="module_main.default.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a  name="speakerButton" class="btn btn-secondary" onclick="module_main.default.handleSpeakToggle()">🎧️</a></div>
        </div>
        <div class="row col  d-flex justify-content-center">
          <a href="/full_search"  class="btn btn-secondary">🥽🔦</a>
          <div><a  name="previousPage" href="" class="btn btn-secondary">###<i class="fas fa-caret-left"></i></a></div>
          <div ><a name="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border " id="sidebar">
          <div id="fastSearch">
              <input id="searchInput" placeholder="शीर्षिकान्विष्यताम्"  tabindex="0">
          </div>
          <div id="sidebarTitle" class="card-title bg-light-gray border d-flex justify-content-between" >
          <a name="sidebarToggleLink" data-toggle="collapse" href="#sidebar_body" role="button" aria-expanded="true" aria-controls="sidebar_body" onclick="module_main.default.sidebarToggleHandler()">
            Menu <i class="fas fa-caret-down"></i></a>
        </div>
        <nav class="card-body p-0 collapse show" id="sidebar_body">
          <ul id="displayed_sidebar" class="list pl2 p-2 bg-yellow">
        </ul>
        </nav>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="Text">Text</h1>
    
    <a id="editLink" class="btn btn-primary"  href="https://github.com/vishvAsa/kalpAntaram/edit/content/smRtiH/manuH/medhAtithiH/08/02/Text.md"><i class="fas fa-edit"></i></a>
    
</header>
<article>
  <aside id="toc_card" class="card border ">
    <div id="toc_header" class="card-title border d-flex justify-content-between">
        <a data-toggle="collapse" href="#toc_body" role="button" aria-expanded="true" aria-controls="toc_body">
          What's in this page? <i class="fas fa-caret-down"></i> </a>
    </div>
    <div id="toc_body" class="card-body collapse p-0">
      
      <ul id="toc_ul" class="list p-0">
      </ul>
    </div>
  </aside>
  <div id="post_content">
  <pre><code>**etān doṣān avekṣya tvaṃ sarvān anṛtabhāṣaṇe |**
</code></pre>
<p>**	yathāśrutaṃ yathādṛṣṭaṃ sarvam evāñjasā vada || 8.101 ||**</p>
<p>ūhāpohau varjayitvā yathādṛṣṭaṃ yathāśrutaṃ cādṛṣṭaṃ[^1] tatvena brūhi || 8.101 ||</p>
<pre><code>**gorakṣakān vāṇijakāṃs**[^2]** tathā kārukuśīlavān |**
</code></pre>
<p>**	preṣyān vārdhuṣikāṃś caiva viprān śūdravad ācaret || 8.102 ||**</p>
<p><strong>kāravaḥ</strong> śilpinas takṣāyaskārasūpakarādayaḥ | <strong>kuśīlavā</strong> nartakagāyanādyāḥ | <strong>preṣyā</strong> jīvikārthaṃ parasyājñākārā dāsā iti prasiddhāḥ | <strong>vārdhuṣikā</strong> vṛddhyupajīvinaḥ | ete brāhmaṇā api santaḥ prakaraṇāt sākṣye śapathe ca <strong>śūdravad</strong> draṣṭavyā na kriyāntare | yathā śūdro na dānapuṇyādinā pṛcchyante sākṣye śapathe cāgniharaṇādinā śodhyate tadvad eṣo &lsquo;pi śapatho yady api pūrvatrāprakṛtaḥ tathāpy uttaratrānantaryād doṣavatvāt prayatatvāt prayatatve &lsquo;py ānantaryasya saṃbandhahetutvād vakṣyamāṇasyāpi pratyāsattyā pūrvavad vayosaṃnipātāt śapathe &lsquo;pi tulyam || 8.102 ||</p>
<pre><code>**tad vadan dharmato 'rtheṣu jānann apy anyathā naraḥ |**
</code></pre>
<p>**	na svargāc cyavate lokād daivīṃ vācaṃ vadanti tām || 8.103 ||**</p>
<p><strong>tad</strong> anyathāpi <strong>jānann anyathā</strong> <strong>vadan na svargād</strong> bhraśyati | kūṭam api vadan na duṣyatīty arthaḥ | kiṃ sarvadaiva | nety āha | <strong>dharmato &lsquo;rtheṣu</strong> | dharmeṇa dayādinā nimittenārtheṣu vyavahāreṣu | dharmasya ca nimittatvam uktam uttaraśloke darśayiṣyati | etac ca na svamanīṣikayocyate | kiṃ tarhy <strong>etāṃ vācam vadanti</strong> asmāt pūrve &lsquo;pi smartāraḥ[^3] | kā punar daivī vāk | yayāsmin nimitte &lsquo;nṛtaṃ vaditavyam ity eṣā devānāṃ saṃbandhinī vāk <strong>tāṃ</strong> manvādayaḥ śrutvā <strong>vadantīti</strong> viśeṣe &lsquo;nṛtapraśaṃsā |</p>
<pre><code>&lt;span style=&quot;text-decoration:underline;&quot;&gt;anyais&lt;/span&gt; tu pūrvavidhiśeṣatayāyaṃ śloko vyākhyātaḥ | tad etad gorakṣakādiṣv anuyogavākyeṣu brāhmaṇeṣu bhavitavyam | anyathā brāḥmaṇeṣu &quot;satyaṃ brūhi&quot; (MDh 8.88) iti yathā brāhmaṇā ete kathaṃ śūdravad anuyojyā iti tadvidān api na duṣyatīti yato manvādayaḥ evaṃvidhāṃ vācaṃ vadanti yathaite śūdravad ācaraṇīyā[^4] iti | te ca dharmādharmayoḥ pramāṇam | taiś ca satyaṃ vaditavyam | tac ca yathāvihitaṃ tatra sa eva dharmo yatra vānṛtaṃ tatrānṛtābhidhānam eva dharma iti || 8.103 ||

**śūdraviṭkṣatraviprāṇāṃ yatrartoktau bhaved vadhaḥ |**
</code></pre>
<p>**	tatra vaktavyam anṛtaṃ tad dhi satyād viśiṣyate || 8.104 ||**</p>
<p>tatra nānṛtaṃ vaded iti yaḥ pratiṣedhas tasyāśūdrādiviṣayatānenocyate, na punar anṛtavadanaṃ vidhīyate | tathā sati pratiṣedhenaikavākyatā bādhyeta |[^5]</p>
<pre><code>&lt;span style=&quot;text-decoration:underline;&quot;&gt;kā punar&lt;/span&gt; atra nimittaśrutiḥ | **tatreti** | tasya vadhaviśeṣaṇatvān na vadhaḥ, tasyāsato nimittatvānupapatteḥ | ataś ca kṛte vadhe[^6] paścāt tadviṣayam atadviṣayaṃ vānṛtaṃ vaktavyam ity artha āpatati | tattvaniṣṭham[^7] | 

&lt;span style=&quot;text-decoration:underline;&quot;&gt;nanu ca&lt;/span&gt; **yatreti** vyavahāravastu[^8] nirdiśyate, punar **tatreti** tad eva pratinirdiśyate | tataś ca yasmin vyavahāre parājitāḥ santo vadhārhā bhavanti tasya nānupananno nimittabhāvaḥ | 

atra vadanti | na cātra vadharheṣv anṛtam iṣyate | yato 'nanurūpaṃ pāpīyaso[^9] jivanam iti | yas tv avadharho 'vakāśāt puradāsyādiskhalitād anṛtākhyāpanāya rājānaḥ[^10] svalpārādhāt na ghātayitīty upapattiḥ;[^11] rājatvāt[^12] krodhadaṇḍasya cāśāstrīyatvād asthitaparimāṇatayā niścayābhāvo na tasyāpi nimittatvopapattiḥ | ataḥ pratiṣedhaśeṣataiva nyāyyā | 

gautamīye tv anṛtavidhyāśaṅkāpi nāsti | &quot;nānṛtavadane doṣo jivanaṃ cet tadadhīnam&quot; (GDh 13.24) ity evamādipratiṣedhe satyānṛtayoḥ kāmacāraprasaṅge satyavacanena vadhe[^13] nimittabhāvaḥ pratipadyamāno &quot;na hiṃsyāt sarvabhūtāni&quot; iti pratiṣedhavyatikarmabhaye[^14] cānṛtaṃ pratipadyata iti yuktimat | tenedaṃ[^15] kṛtam, na ced asau pṛṣṭa ācaṣṭe, na punar hanti, aghnaṃś ca kathaṃ himādoṣeṇānuṣajyate | 

atha saty api svātantrye tadvacanena rājñā hanyamānatvāt taddhetubhāvāpattyā prayojakakartṛtvam iti cet, na sarvo hetuḥ prayojakaḥ: dhanena kulaṃ vidyayā yaśa iti | bhavati vidyāyaśasor[^16] hetutā[^17] prayoktrī | na[^18] cānya evāyaṃ laukikaphalotpattiyogyatālakṣaṇo[^19] hetubhāvaḥ, api tu dravyaguṇāḥ | yatrāpi[^20] kriyā śrūyate agninā pāka iti, sāpi svarūpeṇa siddharūpābhidhānāt kṛdantair bhāvasya | anyaś cāyaṃ śāstrīyaḥ kartṛvyāpārasya prayojako hetur na tu tatprayojakatvam evam ity artham | yadi tāvat preṣaṇādhyeṣaṇe ājñāprārthanārūpe prayojakatvaṃ śoṣayate[^21] vrīhīn ātapa ityādāv acetaneṣu ṇijutpattir durlabhā | 

&lt;span style=&quot;text-decoration:underline;&quot;&gt;nanu&lt;/span&gt; ca parihṛtam etadvyākhyātṛbhiḥ, &quot;mukhyopacaritakriya&quot; iti cetanāvad vastūpacāre &quot;bhikṣā vāsayati&quot; &quot;kārīṣo 'dhyāpayati&quot; iti | na hy atra caitanyakṛta upakāraḥ, api tu niścitatvāt tadanyasya prayojakasya | adhyayanaṃ hy ācāryakaraṇavidhiprayuktaṃ kurvāṇasya māṇavakasya śītādilakṣaṇaṃ pratibandhakam anuvadati | kārīṣe prayojakatvādhyāropaḥ | prerakatvād dhi prayojakam ucyate | tac cācaitanyasya[^22] vāyujalāder agnikāṣṭhādau sutarāṃ dṛśyate | tadā vidhiprayojakastutiprayoktṛbhiḥ preṣaṇādyābhāvād gauṇārthāḥ śabdāḥ syuḥ | athaitatstham arthācaraṇaṃ prayojakatvaṃ tac ca prayojakasya vyāpārānuguṇaṃ preṣaṇādivyatiriktakriyāntarāvaraṇaṃ saṃvidhānākhyam | saṃvidhāna eva hi kārayatīty ucyate | yathā bubhukṣamāṇasya kaścit pātram āharaty anyo bhaktam upanayati | kasyacid vadhapravṛttasya kaścid āyudhm arpayaty anyo vadhyadoṣāviṣkaraṇena manyum upadīpayati | evaṃlakṣaṇaḥ preṣitrādirūparahitaḥ savyāpāraḥ prayojyaphalasiddhāv ānukūlyaṃ pratipadyamānas tatsamarthācaraṇapakṣe prayojakaḥ | 

asmin pakṣe kārīṣopādhyāyau tulyau prāpnutaḥ | 

atrāpi yam antareṇa kriyāyā anivṛttir yasya ca kārakaviśeṣasaṃjñā na pravarteta sa mukhyaḥ prayojakaḥ kartā | adhyāyitāraṃ cāntareṇa kārīṣo na śaknoty adhyayanahetubhāvaṃ pratipattum | ācāryas tu tam antareṇāpi śakta eveti gauṇaḥ kārīṣaḥ | yatra ca karaṇādibhāvo[^23] niścito[^24] hetumatpratyayadarśanāt tatrāpi gauṇārthataiva | yathā kaścit svalpenāpi prayojanena dūraṃ grāmaṃ punaḥ punar gatavantaṃ dṛṣṭvā bravīti &quot;aśvo gamayati devadattam&quot; iti | yatra tu na kasyacid āsattiviprakarṣāv antaraṅgabahiraṅgabhāvo vā gamyate tatra yāvantas tadānukūlyaṃ pratipadyante sarve te prayojakāḥ |

&lt;span style=&quot;text-decoration:underline;&quot;&gt;nanu&lt;/span&gt; ca kārakasaṃjñāyām antaraṅgayogo nāstīti ko viśeṣaḥ kārīṣopādyāyayoḥ | svaprakriyaiva sā tatrabhavatām | na vastvāśrayā | vastvāśrayau ca vidhipratiṣedhau | idam api tatra paṭhyate: &quot;vivakṣātaḥ kārakāṇi bhavanti&quot; iti | evaṃ ca sati yatrākartur eva kartṛtvaṃ kaścid vivakṣet tatra kartṛpratyayavidhipratiṣedhāv api syātām | yathā pātakaparigaṇanāyām anupaṭhati &quot;kravikrayī saṃskartā copahartā ca&quot; (MDh 5.51) iti | tasmād anvākhyānasiddhyarthā[^25] tāvakī[^26] sā vyavasthā na vastvadhiṣṭhānam artham avaskandati | 

ata eva vyākhyātṛbhir uktam: samarthācaraṇaṃ ced dhetuḥ hetumātre[^27] prasaṅgaḥ | tataś ca yo 'pi kasmaicid bhojanaṃ dadāti sa caudarikatayātisauhityena vyāpadyeta prāptaṃ tatra dātur vadhakartṛtvam iti | na ca tatprayuktaṃ bhavati | kriyāntareṇa hy asau niścito bhojanākhyaprayojako na vadho na verṣyādi[^28] kathaṃcin nimittaṃ bhavati | bhavatu vā tannimittam,[^29] prayojakatvābhāvāt tu kartṛtvaṃ nāstīti brūmaḥ | yasya tu bhūmisuvarṇāpahārādināparādhyeta sa ca tadapahāramanyunā kathaṃcin mriyeta kiṃ tatrāpahartur apahāradoṣa evota vadhe 'pi[^30] nimittibhāva iti cintyam | 

kim atra cintyate | avyabhicārāvagamyatvād dhetuhetumadbhāvasya na khaḍgaprahārabhojanavicchedāder iva bhūmyādiharaṇasya niyatanimittatvopapattiḥ | 

ko 'yaṃ niyamo 'bhipretaḥ | yadi ha vā kecin mriyante kecin nety aniyato niyamo bhavati | puruṣasvabhāvabhedāt tad evauṣadhaṃ śleṣmikāya hitaṃ[^31] viparītam anyasyeti | sarveṣām eva ca bhāvānādeśakālasvabhāvabhedasahakārisāpekṣaḥ[^32] śaktyantaraprādurbhāvaḥ | tad eva lakṣaṇaṃ puruṣavittasaṃtatisāpekṣaṃ pipāsāhetuprāṇyantarasāpekṣyaṃ tadvicchedahetur iti | evam atyantāmarṣiṇo manyumataḥ svaharaṇaparibhavādi maraṇāya kalpate | kiṃ tatra śakyo nimittabhāvo 'pahnotum | peśalamānasasya tūpekṣaiva tatra | ye punar manyuparītā anaśanaśvabhrapatanaviṣabhakṣaṇādināparāddhāram[^33] uddyiśya mriyeraṃs tatrāpy eṣa eva nyāyaḥ | 

&lt;span style=&quot;text-decoration:underline;&quot;&gt;nanu&lt;/span&gt; cānyasyaiva prasiddhahetubhāvasya viṣabhakṣaṇāder nimittasya tatra darśanān na bhūmyādiharaṇasyāparādho hantṛtvam āpnuyāt | tenopajanitamanyur[^34] maraṇahetoḥ pravartata iti pāraṃparyato nimittatvam iti cet | evaṃ sati pathyopadeśenāpi kecid[^35] udvijamānā ātmānaṃ vyāpādayanti, tataś ca tatropadeṣṭāro hantāraḥ syuḥ | tathā matsariṇaḥ paradravyeṣv īrṣyayā śuṣyantā[^36] dhaniṣu doṣam ādadīran | tathānye mūḍhamanasaḥ priyān putrān svāminaś cānumriyante, tatra priyādīnām hantṛtāpattiḥ | apare ca rūpavatstrīdarśanena pariphalgumanaso 'sūyante[^37] bhajyamānahṛdayāś ca vivekaśūnyātmānas[^38] tatra śīlavatyaḥ striyo duṣyeyuḥ | tad evedam āpatitaṃ mṛtasya brahmahatyeti | 

&lt;span style=&quot;text-decoration:underline;&quot;&gt;satyam&lt;/span&gt; evaṃ yadi vidhipratiṣedhaviśeṣo na syāt | vihito hitopadeśaḥ pratiṣiddhaṃ svaharaṇādi | tathā cāhuḥ |

upakārapravṛttānāṃ kathaṃcid ced viparyayaḥ |

na tatra doṣaḥ keṣāṃcid bheṣajām auṣadhī yathā ||
</code></pre>
<p>atra na kevalaṃ vaidyāder āturopakārārthinaḥ prayuktauṣadhasya kathaṃcid viparītatayopapattāv adoṣaḥ: kiṃ tarhy anyasyāpi gavāder mahati paṅke nimagnasyoddhartṛbhujākarṣaṇāya yathāśrameṇa yadi vyāpattir na tatroddharttā duṣyed iti kathitaṃ bhavati | evaṃ sarvatra |</p>
<pre><code>yo 'pi kasmiṃścit svavyāpārānuṣṭhānavati dhanarūpātiśayasaṃpadvati dṛśyamāne dandahyate na taṃ prati kasyacic chāstrārthātikramaḥ | niścito hi nimittabhāvaḥ[^39] pratiṣedhasya viṣayo bhavitum arhati | na ca prāṇyantarāśrayiṣu caitasikeṣu[^40] dharmeṣu pratikṣaṇam anyathābhavatsu svabhāvaviśeṣāvasāyaḥ | na hi śakyam avasāditum ayam asyā rūpasaṃpadā vyāpadyata iti | na ca niścite pratiṣedhaviṣaye saṃbhavaty aniścitaviṣayatā nyāyyā | 

yatra tarhi kathaṃcid varṇaviparyayaśarīraśoṣaṇādinā kutārkikaparītā[^41] syād api nimittāvagatis tatra kiṃ bhraṃśayituṃ śīlaṃ saṃyujyatāṃ kāminā,[^42] bhavatu vā puruṣaghāpinīti[^43] | 

naitad evam | na hīdṛśī bhavanty api nimittatā pratiṣedhasya viṣayaḥ,[^44] vidhyantaravirodhāt | asti hy atra vyabhicārapratiṣedhavidhiḥ | na vāpi[^45] vidhyantareṇānavaṣṭabdhe viṣaye kṛtāvakāśā vidhayo virodhavidhyantaraṃ viṣayam āskanditum arhanti | ye 'pi manyante rāgalakṣaṇāṃ pravṛttiṃ śīlasaṃrakṣaṇopadeśo niṣedhati na śāstralakṣaṇām | tena mahānubhāvatayā māsya[^46] tapasvino jīvitam[^47] ucchetsīd iti[^48] prāṇojjihīrṣayā mumūrṣuṇā saṃprayujyate nāsau vyabhicārapratiṣedham atikrāmet | yat tu vidhyantaraviṣaye na vidhyantaraṃ pravartata iti naivāyaṃ vidhyantarasya viṣayo rāgalakṣaṇatvāt | 

&lt;span style=&quot;text-decoration:underline;&quot;&gt;nanu&lt;/span&gt; ca pravṛttāv api naiva śāstram asti niyogavidhāv iva vyabhicārānujñānasmṛtyabhāvāt[^49] | athāpravṛttau kāmayeta māraṇam iti pratiṣedhabhayāt pravartate so 'pi pratiṣedho rāgalakṣaṇām eva hiṃsāṃ pratiṣedhayati | na cāsau rāgato na pravartate 'pi tu pratiṣedhabhayāt | yā tu paropakārataḥ pravṛttiḥ sāpi pratiṣedhaviṣayaparihāreṇa | yo 'pi kiṃcid yāced[^50] ayam aham ātmānaṃ hanmīti hanyān na tatrāprayacchato ghātakatvaṃ vyavahārocchedaprasaṅgāt || 8.104 ||

**vāgdaivatyaiś ca carubhir yajeraṃs te sarasvatīm |**
</code></pre>
<p>**	anṛtasyainasas tasya kurvāṇā niṣkṛtiṃ parām || 8.105 ||**</p>
<p>vāk cāsau devatā ca sā vāgdevatā | tadarthaṃ ca caravo <strong>vāgdaivatyāḥ</strong> | taṇḍulā nātipakvāś <strong>caravaḥ</strong> | tair <strong>yajerann</strong> iti bahavacananirdeśāt, <strong>carubhir</strong> iti bahuvacanam | na punar ekaikaśo bahavaś caravo nāpi saṃhatānāṃ vrātyastomavad yāgo &ldquo;devaś ced varṣed bahavo brāhmaṇā yajeran&rdquo; (PMS 10.6.45) iti, tad bahuvacanam | na tu[^51] kapiñjalaiś ca tribhir yajerann itivat[^52] |</p>
<pre><code>tad etad brāhmaṇādyanugrahārtham anṛtam uktaṃ bhavati | **anṛtam evainaḥ** pāpam asatyābhidhānalakṣaṇā kriyā | yathā dharmakriyāvata evaṃ samānādhikaraṇe ṣaṣṭhī | yeṣāṃ tu kriyājanyau dharmādharmau na kriyaiva, tanmate 'nṛtasya yad ena iti vaiyyadhikaraṇye[^53] 'nṛtanimittatvād eno 'nṛtam, upacārataḥ samānādhikaraṇe eva | tasya **niṣkṛtiḥ** śodhanaṃ pāvanaṃ prāyaścittam iti yāvat | **parā** prakṛṣṭā |

&lt;span style=&quot;text-decoration:underline;&quot;&gt;nanu&lt;/span&gt; ca kuto 'tra pāpam, yāvatāsmin nimitte &quot;nānṛtavacane doṣaḥ&quot; (GDh 13.24) ity uktam | 

&lt;span style=&quot;text-decoration:underline;&quot;&gt;kecid&lt;/span&gt; āhuḥ &quot;nivṛttis tu mahāphalā&quot; (MDh 5.56) iti | asmāc chāstrāt tu yāvajjīvam anṛtaṃ mayā na vaktavyam iti yena saṃkalpitaṃ tasya mithyāsaṃkalpadoṣo mā bhūd iti prāyaścittam ucyate | gehadāhavadhapratiṣedhe[^54] 'pi naimittikaṃ vidhānam | **enaso niṣkṛtim**[^55] ity arthavādaḥ | 

&lt;span style=&quot;text-decoration:underline;&quot;&gt;kathaṃ&lt;/span&gt; tarhi[^56] **vāgdaivatyaiḥ sarasvatīm yajeran** | yadi vāgdevatā[^57] sarasvatī katham ijyate[^58] | atha vāksarasvatyor ekatvenaivaṃ devatābhāve śabdāvagamyarūpatvād devatāyā bhinnau cetau vāksarasvatīśabdau | yathāgnaye juhotīti coditena jvalanāya kṛśānave vā svāheti hūyate, vāyave nirūpya juhuyād vāyur vai prāṇa ity ukte 'pi na prāṇāyeti hūyate |

&lt;span style=&quot;text-decoration:underline;&quot;&gt;satyam&lt;/span&gt; | vāg eva devatā | sāmānādhikarṇyād devatārthe taddhitaḥ |[^59] sarasvatīm iti[^60] dvitīyānnirdeśāt | na hi[^61] dvitīyānirdeśyā devatā | karmaṇi hi dvitīyā saṃpradānaṃ ca devatā, na karma | 

&lt;span style=&quot;text-decoration:underline;&quot;&gt;kathaṃ&lt;/span&gt; tarhi sarasvatīpadānvayaḥ | 

&lt;span style=&quot;text-decoration:underline;&quot;&gt;arthavādo&lt;/span&gt; 'yam | agnaye juhoty agnir vai sarvā devatā iti | vāg eva sarasvatī | tayeṣṭayā sāpīṣṭā bhavati | yāgena devatāvagamyate | 

&lt;span style=&quot;text-decoration:underline;&quot;&gt;katham&lt;/span&gt; | 

&lt;span style=&quot;text-decoration:underline;&quot;&gt;agnir&lt;/span&gt; yaṣṭavyaḥ prajāpatir yaṣṭavyas tathāgniṃ yajati yad agniṃ yajatītyādi kecid āhuḥ | devatāḥ[^62] svatas[^63] tatra tatra pūjyante | daivatapūjāvacano 'tra yajiḥ | pūjā ca pūjyamānakarmikā | tatra yuktā dvitīyā | tathā ca devatā pūjanīyetyādi smaryate | 

&lt;span style=&quot;text-decoration:underline;&quot;&gt;etac&lt;/span&gt; ca na yuktam | asmin hi pakṣe devatātvam anyato mṛgyam | tatra[^64] yāgasaṃpradānaṃ devateti smaraṇavirodhaḥ | eṣā ca smṛtir balīyasī, nirapekṣatvāt | pūrvā devatā uddeśyā[^65] dhyeyā ca | yasyai devatāyai havir gṛhītaṃ syāt tāṃ manasā dhyāyed iti tatkriyākarmatvāt karmaṇy eṣā dvitīyā || 8.105 || 

**kūṣmāṇḍair vāpi juhuyād ghṛtam agnau yathāvidhi |**
</code></pre>
<p>**	ud ity ṛcā vā vāruṇyā tṛcenābdaivatena vā || 8.106 ||**</p>
<p><strong>kūmāṇḍā</strong> nāma mantrā yajurvede paṭhyante | tair <strong>ghṛtam agnau juhuyāt</strong> | juhotiś ca devatām uddiśya dravyasya tyāgaḥ | āghāraviśeṣaṇe tatrehāgnāv ity adhikaraṇanirdeśān mantravarṇikī devatā veditavyā | yeṣu ca mantreṣu devatāviśeṣaliṅgaṃ na dṛśyate — yathā &ldquo;devakṛtasyainaso &lsquo;vayajanam asi&rdquo; (VS 8.13) ityādiṣu — tatra prajāpatir devateti yājñikāḥ | atha vā yasyānyatra devatātvaṃ dṛṣṭaṃ seha saṃbandhīti[^66] yāvat | tathā ca niruktakārāḥ: &ldquo;api vā sā kāmadevatā syāt&rdquo; (Nir 7.4.5) iti | yady api yānyasya haviṣo devatā sānyasya na kadācit tathāpi yajati śrūyate dravyaṃ mantrāś ca te &lsquo;trāsatyāṃ devatāyāṃ[^67] juhotīti rūpaṃ[^68] tad uttareṇa juhuyād iti vyākhyeyam | tac cāyuktam | tathābhikṣārayed iti vaktavyaṃ syāt | vayaṃ tu brūmaḥ: &ldquo;devakṛtasyainaso &lsquo;vayajanam asi&rdquo; ity atra karmaivāvayajanam evāvayājanam ity ucyate | atas tad devatā[^69] | sarvatra ca mantrābhidheyaṃ vastv astv iti na devatāyāṃ mantravarṇābhāvaḥ |</p>
<pre><code>**ud ity ṛcā vā vāruṇyeti** | &quot;ud uttamaṃ varuṇapāśam asmat&quot; (RV 1.24.15) iti eṣā ṛk varuṇadevatā[^70] **ud** iti pratīkena tal lakṣyate | vāruṇīgrahaṇaṃ cānyasyā &quot;u tvā madantu stomā&quot; (RV 8.64.1) ity ucchabdapratīkāyā nivṛttyartham[^71] | **tṛcenābdaivatena ceti**[^72] | tad eva[^73] devataiva daivatam, āpo daivatam asya tryṛcasya tena &quot;āpo hi ṣṭā&quot; (RV 10.9.1) ityādinā | ataś caikaikayā[^74] ekaikāhutiḥ pratyekaśabdavat,[^75] samastena ca[^76] samudāyāhutir eketi | 

**ghṛtam agnāv** iti sarvatrānuṣaṅgaḥ | **yathāvidhi** | yādṛśaḥ śiṣṭasamācāra ity arthaḥ | tena ca haviṣaḥ sattvād[^77] aprāptāyām itikartavyatāyāṃ parisamūhanaparyukṣaṇāvekṣaṇasruvahomādyetāvanmātram anujānāti | **vā**śabdād vaikalpikāḥ sarva eva || 8.106 ||

**tripakṣād abruvan sākṣyam ṛṇādiṣu naro 'gadaḥ |**
</code></pre>
<p>**	tad ṛṇaṃ prāpnuyāt sarvaṃ daśabandhaṃ ca sarvataḥ || 8.107 ||**</p>
<p>pañcadaśāhorātrāṇi <strong>pakṣaḥ</strong> | trayāṇāṃ pakṣāṇāṃ samāhāraḥ <strong>tripakṣam</strong> | &ldquo;akārāntottarapado dviguḥ&rdquo; (Pat I: 480) iti strītve prāpte pātrādidarśanāt[^78] pratiṣedhaḥ | yady evaṃ tripakṣīti na prāpnoti | chāndasas tatra liṅgavyatyayaḥ | lyablope karmaṇi pañcamī | trīn pakṣān yāvad atīya yaḥ sākṣyaṃ na dadāti | <strong>agado</strong> &lsquo;pīḍitaśarīras <strong>tad ṛṇaṃ</strong>[^79]** prāpnuyād** ity arthaḥ | **daśabandhaṃ** **ca** | daśamaṃ bhāgaṃ daṇḍanīyas tasmād ṛṇāt | **ṛṇādiṣu** ityādigrahaṇena sarvavyavahāropakramaḥ | dvitīyam ṛṇagrahaṇam upalakṣaṇārtham | yasmin vyavahāre sākṣyam iyantaṃ kālaṃ na[^80] bhavati parājīyamānasya[^81] sākṣiṇo boḍhāra[^82] ity uktaṃ bhavati | **gado** rogas tatsamānapratyutthānahetūpalakṣaṇārtham | tenātra kuṭumbopadravadhanikoparodhādy api parīkṣyam | **bandha**śabdaḥ saṃkhyādiparo daṇḍaviṣaye daśamāṣavacanaḥ | **nara**grahaṇaṃ **sarvato**grahaṇaṃ ca ślokapūraṇārtham |</p>
<pre><code>&lt;span style=&quot;text-decoration:underline;&quot;&gt;anye tv&lt;/span&gt; āhus **tad ṛṇaṃ prāpnuyād** ity asyāyam arthaḥ | ṛṇāpaharaṇalakṣaṇena[^83] pāpena yujyeta | rājñe vā jīyamānasya yo daṇḍas tato daśamam aṃśaṃ dadyād iti daṇḍitaḥ punaḥ daṇḍyate[^84] || 8.107 ||

**yasya dṛśyeta saptāhād uktavākyasya sākṣiṇaḥ |**
</code></pre>
<p>**	rogo &lsquo;gnir jñātimaraṇam ṛṇaṃ dāpyo damaṃ ca saḥ || 8.108 ||**</p>
<p><strong>saptāhād</strong> iti pañcamīdarśanād arvāg ity adhyāhriyate | saptānāṃ divasānām anyatamasminn ahani <strong>yasya</strong> <strong>sākṣiṇo</strong> <strong>rogā</strong>di dṛśyate sa mṛṣāvādī daivena vibhāvitaḥ pūrvoktena vidhinā dāpayitavyaḥ | <strong>rogo</strong> &lsquo;tyantapīḍākaraḥ, <strong>agnir</strong> govāhanadahanaḥ, putradārādipratyāsanna<strong>jñātimaraṇam,</strong> tasya kūṭasākṣitve liṅgam || 8.108 ||</p>
<pre><code>**asākṣikeṣu tv artheṣu mitho vivadamānayoḥ |**
</code></pre>
<p>**	avindaṃs tattvataḥ satyaṃ śapathenāpi lambhayet || 8.109 ||**</p>
<p>avidyamānāḥ sākṣiṇo yeṣv <strong>artheṣu</strong> vyavahāreṣu te <strong>&lsquo;sākṣikāḥ</strong> | teṣu <strong>satyam</strong> ajānāno rājā <strong>tattvato</strong> laukikenānumānenāpīty arthaḥ | tatra <strong>śapathenāpi</strong> vakṣyamāṇena daivenānumānena <strong>lambhayet</strong> jānīyāt | labhiḥ prāptivacano &lsquo;pi sāmarthyāj jānātyarthaḥ | na hy anyaḥ satyasya lābhaḥ | &ldquo;na vindan&rdquo; iti pāṭhe &lsquo;py evam eva vyākhyeyam | &ldquo;asākṣikeṣu śapathena lambhayet&rdquo; ity etāvad vidhyuddeśavākyāvasānāt ślokapūraṇārtham | **mithaḥ **parasparam[^85] || 8.109 ||</p>
<pre><code>**maharṣibhiś ca devaiś ca kāryārthaṃ sapathāḥ kṛtāḥ |**
</code></pre>
<p>**	vasiṣṭhaś cāpi śapathaṃ śepe paijavane nṛpe || 8.110 ||**</p>
<p>arthavādo &lsquo;yaṃ pūrvoktasya śapathavidheḥ | <strong>maharṣibhiḥ</strong> saptarṣiprabhṛtibhiḥ <strong>kāryārthaṃ</strong> saṃdigdhakāryanirṇayārthaṃ <strong>śapathāḥ kṛtāḥ</strong> | asminn arthe ca bhagavataḥ kṛṣṇadvaipāyanasyākhyānam udāhartavyam | puṣkareṣu[^86] teṣv apahāriteṣv itaretaraṃ saptarṣayaḥ śepire: &ldquo;yas te harati puṣkaraṃ sa imāṃ pāpakṛto gatiṃ gacchet&rdquo; ityādi | <strong>devair</strong> indraprabhṛtibhiḥ | indro hy ahilyāṃ pratyabhiśaptaḥ[^87] śāpabhayād bahuvidhaṃ śapathaṃ cakāra | <strong>vasiṣṭhaś ceti</strong> pṛthaṅnirdeśaḥ prādhānyakhyāpanārthaḥ | śapataṃ kṛtavān ity arthaḥ | upapadād eva viśeṣāvagateḥ śapatiḥ karotyarthamātre vartate | yathā yajñaṃ yajata iti svapoṣaṃ puṣṭa iti tathā śapathaṃ sepa iti jñeyam | &ldquo;śapa upalaṃbhane&rdquo; iti liṭi prathamapuruṣātmanepadaikavacane śepe iti rūpam |</p>
<p>**	paijavano** rājā babhūva | tasmin kāle viśvāmitreṇākruṣṭo maṇḍalam adhyagataḥ kāmakrodhābhyāṃ saṃkṣubdhācaraṇo[^88] &lsquo;ghāsuro yātudhāno &lsquo;smīti śapathaṃ gṛhītavān | viśvāmitreṇoktas tasya rājñaḥ samakṣam anenaiva tatputraśatam aśitam eṣa hi rakṣa iti | tataḥ sa uvāca | adyaiva mriye yadi rakṣaḥ syām ity ātmany aniṣṭāśaṃsanam atra śapathaḥ | putradārādiśiraḥsparśane etad aniṣṭāsaṃśanaṃ śapatho mantavyaḥ || 8.110 ||</p>
<pre><code>**na vṛthā śapathaṃ kuryāt svalpe 'py arthe naro budhaḥ |**
</code></pre>
<p>**	vṛthā hi śapathaṃ kurvan pretya ceha ca naśyati || 8.111 ||**</p>
<p>mithyāśapathe phalākhyānam etat | <strong>vṛthā</strong> anyathā asatyam iti yāvat | tatrāpahriyamāṇasuvarṇādidravyajātyapekṣo &lsquo;nṛtaśapathadoṣo &lsquo;nyathāśapathe svalpe, garīyasi tu kārye gauravād adhikataro doṣo &lsquo;sty eva | pretya nāśo narakam, iha mahad ayaśaḥ | pramāṇāntare tu jñāte[^89] rājadaṇḍaḥ || 8.111 ||</p>
<pre><code>**kāminīṣu vivāheṣu gavāṃ bhakṣye tathendhane |**
</code></pre>
<p>**	brāḥmaṇābhyupapattau ca śapathe nāsti pātakam || 8.112 ||**</p>
<p>kāmaḥ prītiviseṣo viśiṣṭendriyasparśajanya,ḥ sa yāsu bhavati puruṣasya tāḥ <strong>kāminyo</strong> bhāryāveśyādayaḥ[^90] | tatra yaḥ śapathaḥ kāmasiddhyartho yathā &ldquo;nāham anyāṃ kāmaye prāṇeśvarī me tvam&rdquo; ityādyaḥ | yat tu[^91] &ldquo;saṃprayujyasva mayā, idaṃ tvayā deyam, dāsye&rdquo; iti, tatra bhavaty eva doṣo vṛthāśapathe[^92] | viṣayasaptamī ceyaṃ na nimittasaptamī | tena yasyām evaikākinyāṃ yathāpy ete tatroktarūpaśapathe na[^93] doṣaḥ | nimittasaptamyāṃ tu nimitte paradravyāpahāre doṣaḥ syāt | ataś ca &ldquo;kāmād daśaguṇaṃ pūrvam&rdquo; (MDh 8.121) ityādikaṃ daṇḍavidhānaṃ na yujyate | tathāpi[^94] nimittānantarakṛte vivāde[^95] &lsquo;sty eva vṛthāśapathadoṣaḥ[^96] | evaṃ sarvatra |</p>
<pre><code>**vivāheṣu** | na tvayānyā voḍhavyā na vānyo voḍhavya iti anyasyāpi suhṛdāder vivāhārtham evaṃvidham anṛtam adoṣaḥ | na punar jātyapahnavādau | **gavāṃ bhakṣye** | gavām yavasasiddhyarthaṃ[^97] mayāpahartavyam, na mayāpahṛtaṃ[^98] parasya cātatsaṃbandhibhir yuktasya[^99] vṛthāsākṣye śapamānasya na doṣaḥ | evam **indhane** | **brāhmaṇānām abhyupapattir** anugrahaḥ | 

&lt;span style=&quot;text-decoration:underline;&quot;&gt;sarvavarṇānugrahe&lt;/span&gt; 'nujñātam eva | kim iha punarvacanena | 

&lt;span style=&quot;text-decoration:underline;&quot;&gt;kecid&lt;/span&gt; āhuḥ | śapatho brāhmaṇe 'nujñāyate, śūdrādiṣu tv anṛtam eva | 

&lt;span style=&quot;text-decoration:underline;&quot;&gt;etac&lt;/span&gt;[^100] ca &quot;tad dhi[^101] satyād viśiṣyate&quot; (MDh 8.104) iti vacanān naitad anṛtam | ato na tatra pratiṣedhaḥ | pratiṣedho[^102] hy asau vṛthāśapathasya[^103] | pūrveṇa pratiṣiddhasya pratiprasavaśāstram etat | tasmāt[^104] sarvavarṇānugrahe śapamānasya na doṣaḥ | 

&lt;span style=&quot;text-decoration:underline;&quot;&gt;kim 	arthaṃ&lt;/span&gt; tarhīdam |

&lt;span style=&quot;text-decoration:underline;&quot;&gt;ucyate&lt;/span&gt; | tatra vadhāt paritrāṇam uktaṃ sarvavarṇaviṣayam | **abhyupapattis** tu brāhmaṇasyaiva | sā hi dhanalābhādinā saṃbhavati | sarvataś ca parasaṃbandhiṣu[^105] kriyāsv evaṃvidhāsu śapathābhyanujñānam upāyāntareṇa tatsiddhyasaṃbhava eva draṣṭavyam || 8.112 ||

**satyena śāpayed vipraṃ kṣatriyaṃ vāhanāyudhaiḥ |**
</code></pre>
<p>**	gobījakāñcanair vaiśyaṃ śūdraṃ sarvais**[^106]** tu pātakaiḥ || 8.113 ||**</p>
<p>nanu ca yady aham evaṃkuryāṃ tad idam aniṣṭam āpnuyām iti saṃkīrtanakriyāśapathaṃ taṃ yaḥ kārayet sa <strong>śāpayed</strong> ity ucyate | <strong>satyena</strong> śape satyādinibandhano &lsquo;yaṃ dharmo vā me niṣphalaḥ syād iti | evaṃ cāyudhānām api karaṇatvaṃ vāhanānāṃ ca | etair ātmānaṃ śapato na vā niṣphalāni syur iti | <strong>gobījakāñcanāni</strong> vaiśyo hastena sparśayitvābhiśaped etāni vā me niṣphalānit pūrvavat | <strong>śūdraṃ sarvais tu pātakaiḥ</strong> &ldquo;vakṣyamāṇāni pātakāni me syuḥ&rdquo; iti śūdro vācyate || 8.113 ||</p>
<pre><code>**agniṃ vāhārayed enam apsu cainaṃ nimajjayet |**
</code></pre>
<p>**	putradārasya vāpy enaṃ śirāṃsi sparśayet pṛthak || 8.114 ||**</p>
<p><strong>agnim āhārayed enaṃ</strong> hastenāśvatthaparṇavyavahitena tayoḥ pradeśāntaraṃ saptapadasaṃhitam ityādi<strong>smṛtyantarān</strong> nipuṇato &lsquo;nveṣyam | pāraṃparyaprasiddheś caitad evocyate | <strong>apsu</strong> jale <strong>nimajjayet</strong> prāḍvivāka ityarthaḥ | <strong>putradāraśirāṃsi sparśayet</strong> | putrasya dārasya śiraḥ sparśayan hastena, śapathādikārād vācāpi,[^107] śapathasyaivaṃrūpatvād ity uktam | <strong>pṛthag</strong> ekaikasya || 8.114 ||</p>
<pre><code>**yam iddho na dahaty agnir āpo nonmajjayanti ca |**
</code></pre>
<p>**	na cārtim ṛcchati kṣipraṃ sa jñeyaḥ śapathe śuciḥ || 8.115 ||**</p>
<p>taptāyasapiṇḍo &lsquo;yam anavadya[^108] gṛhīto na dahati | <strong>āpaś ca</strong> nordhvaṃ plāvayanti | satya<strong>śapathe</strong> kośādau[^109] <strong>na</strong> <strong>nārtim ṛcchati</strong> pīḍāṃ na prāpnoti | &ldquo;rogo &lsquo;gniḥ&rdquo; (MDh 8.108) ity atroktāṃ[^110] | <strong>sa</strong> śuddhaḥ <strong>śucir</strong> nirdoṣaḥ | <strong>kṣipraṃ</strong> caturdaśa vāhāny avadhiḥ smṛtyantarāt || 8.115 ||</p>
<pre><code>**vatsasya hy abhiśastasya purā bhrātrā yavīyasā |**
</code></pre>
<p>**	nāgnir dadāha romāpi satyena jagataḥ spaśaḥ || 8.116 ||**</p>
<p>kathaṃ punar agnir na dhakṣyati, āpo[^111] nonmajjayiṣyanti | na hi mahābhūtāni vipariyanti svabhāvato &lsquo;caitanyād[^112] iti paryanuyogam āśaṅkyārthavādenoktam arthaṃ dṛḍhīkaroti | yady apy ayam anvayavyatirekasamadhigamyo &lsquo;rthaḥ pratyakaṣavedyo[^113] vā tathāpi dhūrtakalpitendrajālavad bhāvitam ugrabibhīṣikāsañjanamātraṃ phalaṃ[^114] śapathāgoraṇam iti manyamāno vaidikaṃ nidarśanam upanyaset[^115] | bhavanti pratipattāro &lsquo;rthāgamena pūrvavṛttadarśanād dṛḍhatāṃ pratipadyante |</p>
<pre><code>vatso nāma kāṇva ṛṣir abhavat | sa ca kanīyasā vaimātreṇa **bhrātrābhiśasta**[^116] ākruṣṭaḥ &quot;na tvam asi brāhmaṇaḥ śūdrāputraḥ&quot; iti | sa taṃ pratyuvāca &quot;satyenāgniṃ praviśāmi yadi na brāhmaṇaḥ&quot; iti | tasyedam uktavataḥ praviṣṭasya **nāgnir dadāha romāpi** | katham | **satyena** hetunā | 

katham agniḥ satyaṃ jānātīti cet, ata āha **jagataḥ spaśaḥ** | gūḍhātmā parakīyakṛtākṛtajñaḥ spaśa ucyate | sa ca cāraḥ praṇidhir iti ca prasiddhiḥ | agnir hi bhagavān sarvabhūtāntaracārī kṛtākṛtānāṃ veditā | tathā ca chāndogye tāṇḍake prayogaḥ: &quot;devāsurasenayor abhyantare yo 'gnir iti, gautamo 'gnim upetyovāca:[^117] iha no bhavān spaśaś caratu&quot; ityādi | atha vā viśeṣanidarśane 'pi[^118] pañcaviṃśabrāhamaṇam udāhāryam: &quot;vatsaś ca ha vai medhātithiś ca kāṇvāv[^119] āstām | taṃ vatsaṃ medhātithir ākrośat: abrāhmaṇo 'si&quot; ityādi &quot;tasya loma ca nauṣat[^120]&quot; ityantam (PB 14.6.6) |

&lt;span style=&quot;text-decoration:underline;&quot;&gt;nanu&lt;/span&gt; ca caurā api na dahyante | sādhavo 'pi dahyamānā dṛśyante | tat kathaṃ śapathe āśvāsaḥ |

&lt;span style=&quot;text-decoration:underline;&quot;&gt;ucyate&lt;/span&gt; | na dṛśyena vyabhicāreṇa vyavastheyam apanetuṃ śakyate, kadācitkatvād vyabhicārasya | pratyakṣādiṣv api pramāṇeṣu dṛśyata eva tādṛśo vyabhicāraḥ, na ca tāni na pramāṇam | atha vyabhicāravanti naiva pratyakṣādiśabdavācyāni | yad vyabhicarati na tat pratyakṣam,[^121] yat pratyakṣaṃ na tad vyabhicaratīti vacanāt | ihāpi śakyate tad vaktum | vyabhicaratīty asau[^122] na[^123] śapathaḥ, yaḥ śapathaḥ sa na vyabhicaratīti | kaḥ punaḥ śapathaḥ | yaḥ samatetikartavyatāmātrādyapagrahaṇanirūpitakuhakastaṃbhanābhāvaḥ[^124] | viparīto 'śapathaḥ | na tādṛśasya vyabhicāro 'sti | athāpi syāt, tatrāpi prākkṛtasya karmaṇaḥ phalavipāko bhavati, nimittatvāt | kṛtāparādho[^125] 'pi pūrvakṛtena garīyasāśubhena mucyate | akṛtāparādho janmāntaradoṣeṇa nigṛhyate | vicitrā hi karmaṇāṃ phalapākābhivyaktihetavaḥ | sahasrād eko mithyā gṛhyate | utsargas[^126] tv amithyātvam | putreṣṭikārīyādiṣv apy etat samānam | 

tasmāt sākṣivac chapathe 'pi pratyetavya | te 'pi hi kadācin mithyāvadanti[^127] | na bhayapradarśanamātram etat | yathāsthānarūḍhāḥ[^128] śapathā uktāḥ satyaṃ pratiṣṭhata iti || 8.116 ||

**yasmin yasmin vivāhe tu kauṭasākṣyaṃ kṛtaṃ bhavet |**
</code></pre>
<p>**	tat tat kāryaṃ nivarteta kṛtaṃ cāpy akṛtaṃ bhavet || 8.117 ||**</p>
<p><strong>yasmin</strong> vyavahāre <strong>kūṭasākṣibhir</strong> vyavahāraḥ <strong>kṛtaḥ</strong> syāt sa <strong>nivartayitavyaḥ</strong> | <strong>kṛtaṃ cāpy akṛtaṃ bhavet</strong> | gṛhītadhano &lsquo;py uttamarṇaḥ pratipādyitavyaḥ, itaradaṇḍo[^129] gṛhīto &lsquo;pi tyājyaḥ | vāṅmātreṇa &ldquo;jitas tvam asi&rdquo; iti niścite kāryaṃ nivartate ity ucyate | daṇḍaparyantaṃ kṛtam apīti viśeṣaḥ | vīpsā ślokapūraṇāyām || 8.117 ||</p>
<pre><code>**lobhān mohād bhayān maitrāt kāmāt krodhāt tathaiva ca |**
</code></pre>
<p>**	ajñānād bālabhāvāc ca sākṣyaṃ vitatham ucyate || 8.118 ||**</p>
<p>kauṭasākṣyaṃ[^130] lobhādinimittam[^131] | viṣayakathanaṃ daṇḍaviśeṣabhāvārtham[^132] | <strong>vitatham</strong> asatyam | sarvatra pañcamī hetvarthā || 8.118 ||</p>
<pre><code>**eṣām anyatame sthāne yaḥ sākṣyam anṛtaṃ vadet |**
</code></pre>
<p>**	tasya daṇḍaviśeṣāṃs tu pravakṣyāmy anupūrvaśaḥ || 8.119 ||**</p>
<p>**	lobhāt sahasraṃ daṇḍyas tu mohāt pūrvaṃ tu sāhasam |**</p>
<p>**	bhayād dvau madhyamau daṇḍau maitrāt pūrvaṃ caturguṇam || 8.120 ||**</p>
<p><strong>lobhād</strong> yo vitathaṃ vakti sa <strong>sahasraṃ daṇḍanīya</strong> ity evaṃ yojanā[^133] kartavyā | tatra yaḥ parasmād dhanam upādāya viaparītaṃ vakti tasya <strong>lobho</strong> hetuḥ | <strong>mohāt</strong> vaicittyāt[^134] | yathārthavādī yathadṛṣṭārthavādī ca kenacic cittasaṃkṣobhahetunā praśnakāle vyāmūḍhaḥ[^135] samyak praśnārtham anavadhāryāsmṛtatvād vānyathā brūyāt sa <strong>mohād</strong> ity ucyate | <strong>bhayaṃ</strong> trāsaḥ | yadi madīyena[^136] satyavacanenāyaṃ jīyeta, tatrāyaṃ kadācit jñātidhanādibādhayā māṃ vyāpādayed ity āśaṅkā | <strong>sahasram</strong> iti saṃkhyeyaviśeṣāvagatir vākyāntarāt paṇānām iti | <strong>pūrvaṃ tu sāhasaṃ</strong> prathamam &ldquo;paṇānāṃ[^137] dve śate sārdham&rdquo; (MD 8.138) ityādau | <strong>dvau madhyamau</strong> sāhasāv iti vipariṇāmaḥ | <strong>pūrvaṃ caturguṇaṃ</strong> sahasram evety arthaḥ | vṛttānurodhena vicitrayā śabdavṛttyā sa evārthaḥ kathyate || 8.119–20 ||</p>
<pre><code>**kāmād daśaguṇaṃ pūrvaṃ krodhāt tu triguṇaṃ param |**
</code></pre>
<p>**	ajñānād dve śate pūrṇe bāliśyāc chatam eva tu || 8.121 ||**</p>
<p>manmathaḥ <strong>kāmaḥ</strong> | yatra striyo vivadante tatsaṃbandhyanyatarāṃ[^138] kāmayamāno &lsquo;nṛtaṃ vadati, ardhatṛtīyāni sahasrāṇi daṇḍyate | <strong>krodhāt</strong> <strong>triguṇaṃ paraṃ</strong> prathamasāhasasya prakṛtatvāt tataḥ paro madhyaḥ[^139] | sarvānte lokavijñānād iti vā uttama eva paraḥ | dveṣaḥ <strong>krodhaḥ</strong> | <strong>ajñānād</strong> iti | yo viparītaṃ prathamaṃ brūyād bhrāntyā, na tu[^140] praśnakāle | <strong>dve śate</strong> damaḥ | pradarśanam eva viparītaṃ nābhidhānam | <strong>bāliśyaṃ</strong>[^141] bālabhāvaḥ aprāptavyavahāratā | īṣadapakrāntabālabhāvasyāprāptabuddhisthairyasyāyaṃ bāliśyadaṇḍo &lsquo;nyasya tv asākṣitaiva || 8.121 ||</p>
<pre><code>**etān āhuḥ kauṭasākṣye proktān daṇḍān manīṣibhiḥ |**
</code></pre>
<p>**	dharmasyāvyabhicārārtham adharmaniyamāya ca || 8.122 ||**</p>
<p>ubhayaprayojano daṇḍa iti darśayaty avaśyānuṣṭheyatvāya | śāstrācāranirūḍhā vyavasthā dharmaḥ, tasyāvyabhicāro &lsquo;nivṛttir ucyate || 8.122 ||</p>
<pre><code>**kauṭasākṣyaṃ tu kurvāṇāṃs trīn varṇān dhārmiko nṛpaḥ |**
</code></pre>
<p>**	pravāsayed daṇḍayitvā brāhmaṇaṃ tu vivāsayet || 8.123 ||**</p>
<p>sakṛd aparāddhānāṃ pūrvo daṇḍaḥ | abhyāsāt pravartamānānāṃ <strong>daṇḍayitvā pravāsanaṃ</strong> rāṣṭrān niṣkāsanam, maraṇaṃ vārthaśāstre prayogadarśanāt tadrūpatvāc ca daṇḍavidheḥ | <strong>brāhmaṇaṃ tu vivāsayet</strong> | vāsaso &lsquo;paharaṇaṃ vivāsanaṃ gṛhabhaṅgo vā | vivāsasaṃ[^142] vivāsaṃ vā[^143] karoti &ldquo;tat karoti&rdquo; iti ṇici ṇāviṣṭavad iti ṭilope rūpam | <strong>trīn varṇān</strong> iti kṣatrādayas trayaḥ, brāhmaṇasya daṇḍāntaravidhānāt || 8.123 ||</p>
<pre><code>**daśa sthānāni daṇḍasya manuḥ svāyaṃbhuvo 'bravīt |**
</code></pre>
<p>**	triṣu varṇeṣu yāni syur akṣato brāhmaṇo vrajet || 8.124 ||**</p>
<p><strong>sthāna</strong>śabdo viṣayaparyāyaḥ | etaiḥ pradeśaiḥ pīḍayitavyaḥ prayaparādham[^144] | śabdena brāhmaṇasya dhanadaṇḍavidhānād <strong>akṣata</strong>tvopadeśaḥ śarīrapīḍāparihārārthaḥ kalpate, saty api dhanasya daśasaṃkhyānarbhāve |</p>
<pre><code>vayaṃ tu brūmaḥ &quot;samagradhanam akṣatam&quot; (MDh 8.380) ity atra dhanapīḍāpi niṣiddhaiva brāhmaṇasya | tasmād yaḥ sakṛt kathaṃcid aparāddhaḥ śrutaśīlābhijanayuktas tasya dhanadaṇḍo 'pi nāsti | tathā ca gautamas tādṛśam eva brāhmaṇam adhikṛtya &quot;dvau loke dhṛtavratau&quot;[^145] (GDh 8.1) ity upakramya, &quot;ṣaḍbhiḥ parihāryaś ca&quot; (GDh 8.12) ityādi || 8.124 ||

**upastham udaraṃ jihvā hastau pādau ca pañcamam |**
</code></pre>
<p>**	cakṣur nāsā ca karṇau ca dhanaṃ dehas tathaiva ca || 8.125 ||**</p>
<p><strong>upasthaṃ</strong> prajanadharmaḥ strīpuṃsayoḥ | uddeśamātram idaṃ viniyogas tūttaratra bhaviṣyati | yatra ca daṇḍaviśeṣo nāmnātas tatra yo yenaivāṅgenāparāddhaḥ sa tatraiva pīḍayitavyaḥ | tatrāgamyāgamana <strong>upastha</strong>nigrahaḥ | caurya <strong>udarata</strong> āhāranivṛttyādinā | vāgdaṇḍapāruṣye <strong>jihvāhastayoḥ</strong> | pādabalena vyatikrāman <strong>pādayoḥ</strong> | vivṛtya viśrabdhaṃ rājadārān vikṣyamāṇaś <strong>cakṣuṣoḥ</strong> | anulepanagandham ājighran <strong>nāsikāyām</strong> | rahasi rājānam mantrayamāṇaṃ kuḍyapaṭāntarita upaśṛṇvan <strong>karṇayoḥ</strong> | <strong>dhane</strong> prasiddho daṇḍaḥ | <strong>dehe</strong> māraṇaṃ mahāpātakinaḥ || 8.125 ||</p>
<pre><code>**anubandhaṃ parijñāya deśakālau ca tattvataḥ |**
</code></pre>
<p>**	sārāparādhau cālokya daṇḍaṃ daṇḍyeṣu pātayet || 8.126 ||**</p>
<p>uktānuktadaṇḍyeṣv aparādheṣu mātṛkāśloko &lsquo;yam | etadarthānusāraṇena sarvatra daṇḍakḷptiḥ kartavyā | tatra paunaḥpunyena pravṛttir <strong>anubandhaḥ</strong>, pravṛttikaraṇaṃ vā, anubadhyate prayujyate yena tasmin karmaṇi | taṃ <strong>parijñāya</strong> | kim ayam ātmakuṭumbakṣudavasāyena[^146] dharmatantraprasaṅgena[^147] vā, atha madyadyūtādiśauṇḍatayā, tathā pramādād buddhipūrvaṃ vā paraprayuktaḥ[^148] svecchayā vetyādir <strong>anubandhaḥ</strong> | <strong>deśo</strong> grāmāraṇyagṛhajalajanmaprasavabhūmyādiḥ[^149] | <strong>kālo</strong> naktaṃ divādiḥ subhikṣadurbhikṣabālyayauvanādir vā[^150] | <strong>sāraḥ</strong> śaktyaśaktī āḍhyatvadāridrye | <strong>aparādho</strong> &lsquo;ṣṭādaśānāṃ padānām anyatamaḥ | etat sarvaṃ paurvāparyeṇa nirūpya tathā <strong>daṇḍaṃ pātayet</strong> kuryād yathā sthitiḥ sāṃsārikī na bhraśyatīti || 8.126 ||</p>
<pre><code>**adharmadaṇḍanaṃ loke yaśoghnaṃ kīrtināśanam |**
</code></pre>
<p>**	asvargyaṃ ca paratrāpi tasmāt tat parivarjayet || 8.127 ||**</p>
<p>adharmapradhānadaṇḍanam[^151] <strong>adharmadaṇḍanam</strong>[^152] | pūrvoktam anapekṣyedaṃ śāstrapāṭhamātreṇa[^153] rājecchayā rāgadveṣādibhir vā | tad yaśonāśakaṃ kīrteś ca vicchedakam | svadeśe guṇakhyātir <strong>yaśaḥ,</strong> deśāntare <strong>kīrtiḥ</strong> | jīvato vā puṇyaśabdo <strong>yaśaḥ</strong>, uttarakālikī <strong>kīrtiḥ</strong> | nirdoṣaguṇavatī <strong>kīrtiyaśasī</strong> | anyo vā bheda unneyaḥ, arthavādatvāt | <strong>asvargyaṃ</strong> svargaprāptau karmāntarajanyāyāṃ pratibandhakam | <strong>paratrāpī</strong>ti ślokapūraṇārtham, svargasyāmuṣmikatvāt[^154] || 8.127 ||</p>
<pre><code>**adaṇḍyān daṇḍayan rājā daṇḍyāṃś caivāpy adaṇḍayan |**
</code></pre>
<p>**	ayaśo mahad āpnoti narakaṃ caiva gacchati || 8.128 ||**</p>
<p>pūrvaśloke &lsquo;nubandhādinirūpaṇavidhiviśeṣaḥ[^155] | anena tv anaparādhānāṃ daṇḍanaṃ pratiṣidhyate sāparādhānāṃ ca vidhīyate | vṛttyarthatāṃ[^156] daṇḍasya manyamāno &lsquo;nugraheṇa mā hāsīd iti[^157] || 8.128 ||</p>
<pre><code>**vāgdaṇḍaṃ prathamaṃ kuryād dhigdaṇḍaṃ tadanantaram |**
</code></pre>
<p>**	tṛtīyaṃ dhanadaṇḍaṃ tu vadhadaṇḍam ataḥ param || 8.129 ||**</p>
<p>yo guṇavān īṣatprathamam evāparāddhaḥ sa vācā nirbhartsyate &ldquo;na sādhu kṛtavān asi, mā punar evaṃ kārṣīḥ&rdquo; iti | tathā vinīyamāne yadi na nivartate, &ldquo;ko &lsquo;tra doṣaḥ&rdquo;[^158] iti vā pratijānīyāt tadā dhigdhigādiśabdaiḥ paruṣavacanaiḥ kutsārthaiḥ kṣipyate | tato &lsquo;py anivartamāno yathāśāstraṃ dhanena daṇḍanīyaḥ | tad apy agaṇayann aiśvaryādinā hantavyaḥ | vadhadaṇḍaś ca tāḍanāṅgacchedādi, na maraṇam eva || 8.129 ||</p>
<p><em>yata āha |</em></p>
<pre><code>**vadhenāpi yadā tv etān nigrahītuṃ na śaknuyāt |**
</code></pre>
<p>**	tadaiṣu sarvam apy etat prayuñjīta caturṣṭayam || 8.130 ||**</p>
<p>māraṇaṃ ced vadhaḥ kiṃ tad anyad yena[^159] śakyate | kathaṃ cainaṃ[^160] pāpaṃ nigṛhṇītetyādiparuṣavākyapūrvaṃ durvinīteṣu dhanadaṇḍavadhau samuccetavyau | kṛte &lsquo;pi śarīradaṇḍe yadi nāvatiṣṭhate tato na kṛtanigraha ity utsṛjed api tu sa vadhadaṇḍaḥ kartavyaḥ | dhanavadhadaṇḍayoś ca punaḥpravṛttyartho &lsquo;yam ārambhaḥ | vāgdaṇḍe[^161] mṛdutvāt kaḥ pṛcchati | dhanena ca nigṛhītasya[^162] punar vadho dṛṣṭo &ldquo;aṅgulīr[^163] granthibhedasya&rdquo; (MDh 9.277) iti || 8.130 ||</p>
<pre><code>**lokasaṃvyavahārārthaṃ yāḥ saṃjñāḥ prathitā bhuvi |**
</code></pre>
<p>**	tāmrarūpyasuvarṇānāṃ tāḥ pravakṣyāmy aśeṣataḥ || 8.131 ||**</p>
<p><strong>tāmrā</strong>dīnāṃ likṣādayaḥ <strong>saṃjñā bhuvi</strong> prasiddhāḥ | kiṃ śāstraparibhāṣayā | tatra vṛddhavyavahāro gavādiśabdavad iti | ata āha <strong>lokasaṃvyavahārārtham</strong> | <strong>artha</strong>śabdo viṣayavacanaḥ | tena vyavahāraprasiddhir āśritā bhavati |</p>
<pre><code>&lt;span style=&quot;text-decoration:underline;&quot;&gt;tataś&lt;/span&gt; ca gavādiśabdatulyatayā vyavahārāt prasiddhaḥ | kiṃ śāstropadeśena | 

&lt;span style=&quot;text-decoration:underline;&quot;&gt;ucyate&lt;/span&gt; | niyamārtha upadeśaḥ | anyeṣām api parimeyānām ayaskāṃsyasuvarṇādīnām etāḥ saṃjñāḥ santi, tannivṛttyarthaḥ | kvacid deśe parimāṇe bhedo 'py asti, tannivṛttyarthaś ca | kvacit saṃbandhatayā niyamyate | tathā ca kvacid aṣṭācatvāriṃśatā māṣabandhaṃ kvacic catuḥṣaṣṭyā kvacit sāṣṭena śatena | tad etat sarvaṃ niyamyate | 

atha caivaṃ saṃbandhaḥ kriyate | **yāḥ saṃjñā bhuvi prathitās tā lokasaṃvyavahārārthaṃ vakṣyāmi** | sarvasya lokasyābhir eva saṃvyavahāro yathā syād daṇḍādiniyogasyāpy anyathā prasiddhiḥ || 8.131 ||

**jālāntaragate bhānau yat sūkṣmaṃ dṛśyate rajaḥ |**
</code></pre>
<p>**	prathamaṃ tat pramāṇānāṃ trasareṇuṃ pracakṣate || 8.132 ||**</p>
<p>imaṃ ślokaṃ kecin nādhīyate, trasareṇau vipratipattyabhāvāt[^164] | gavākṣakucikāvivarapraviṣṭe sūrye yo reṇur dṛśyate sa trasareṇuḥ | <strong>antara</strong>śabdo vivaraparyāyaḥ | <strong>prathamaṃ tatpramāṇānām</strong> iti || 8.132 ||</p>
<p>**	trasareṇavo &lsquo;ṣṭau vijñeyā likṣaikā parimāṇataḥ |**</p>
<p>**	tā rājasarṣapas tisras te trayo gaurasarṣapaḥ || 8.133 ||**</p>
<pre><code>tatropacitaparimāṇāḥ[^165] | na punar ayaṃ **likṣā**śabdaḥ svedajakṣudrajantuvacanaḥ | **tās tisro** **likṣā** eko **rājasarṣapā**khyaparimāṇapadārthaḥ | evaṃ yojanīyam | tataś ca vyabhicārayanti na yathoktaparimāṇā yavādayo 'rthā iti te nirastā bhavanti | na hi yavādīnām arthānāṃ parimāṇam | kathaṃ tarhi yathoktaparimāṇārthaḥ[^166] | yathā copakrāntasaṃjñāḥ pravakṣyāmi parimāṇam iti | trasareṇuś cārtho niyataparimāṇas tenaitat sarvaṃ niśceyam | śaknuvanti ca nipuṇās trasareṇūn saṃhantum[^167] iti nānārabhyārthopadeśaḥ | etat svarṇakārābhimānasaṃkhyāsmṛtirūpaṃ nirbādhaṃ bhavati | tata eva vastu nipuṇato 'śeṣato 'vadhārayitavyam || 8.133 ||

**sarṣapāḥ ṣaṭ yavo madhyas triyavaṃ tv ekakṛṣṇalam |**
</code></pre>
<p>**	pañcakṛṣṇalako māṣas te suvarṇas tu ṣōḍaśa || 8.134 ||**</p>
<p><span style="text-decoration:underline;">madhyamaśabdo</span> &lsquo;bhrāntihetuḥ parimāṇaparatve nātyantam apicito nātisthūlaḥ sarṣapaparimāṇa iti <strong>madhya</strong>grahaṇam arthavat | saṃjñāparatve tu na kiṃcin madhyaśabdena[^168] yavaśabdasaṃjñātvāt |</p>
<pre><code>&lt;span style=&quot;text-decoration:underline;&quot;&gt;tad asat&lt;/span&gt; | nāyaṃ saṃdarbho yena pratyavayavaṃ prayojanam ucyate | padyagrantho 'yam | tatra saṃgatārtham[^169] api vṛttānurodhāt kiṃcid ucyate | asti cāsyānvayaḥ | ananvitābhidhānaṃ hi vākyārthavirodhān na pramāṇam | na cāvagatābhidhānam api | parimāṇabhedāṃs trasareṇuśatamānādīn ādyantān apekṣya madhyapahitatvān madhyo yavākhyaḥ parimāṇaviśeṣaḥ | 

pañcakṛṣṇalā asmin santi **pañcakṛṣṇalikaḥ**[^170] | &quot;ata iti ṭhanau&quot; iti ṭan kartavyaḥ | &quot;pañcakṛṣṇalakaḥ&quot; iti pāṭhe kabanto bahuvrīhiḥ | te kṛṣṇalāḥ ṣoḍaśa ekaḥ suvarṇaḥ || 8.134 ||

**palaṃ suvarṇās catvāraḥ palāni dharaṇaṃ daśa |**
</code></pre>
<p>**	dve kṛṣṇale samadhṛte vijñeyo rūpyamāṣakaḥ**[^171]** || 8.135 ||**</p>
<p><strong>palam</strong> iti saṃjñānirdeśaḥ | <strong>suvarṇam</strong> iti saṃjñī | <strong>catvāra</strong> iti viśeṣaṇam | <strong>dharaṇam</strong> iti saṃjñā | <strong>daśa palānīti</strong> saṃjñī | <strong>dve kṛṣṇale</strong> iti saṃjñā | <strong>rūpyamāṣaka</strong> iti samudāyasaṃjñāṃ[^172] manyante | <span style="text-decoration:underline;">nanu</span> rūpyaviṣayamāṣakanirdeśe dve kṛṣṇale pratipattavye iti pratijānīte | tataś cāniścayaḥ[^173] | <strong>samadhṛte</strong> | tulāsūtrake unmānādihīne[^174] yadi dhāryete | prayojanaṃ madhyaśabdavat (MDh 8.134), yato &lsquo;samayād dhāryamāṇatayā parimāṇāniścayaḥ || 8.135 ||</p>
<pre><code>**te ṣoḍaśa syād dharaṇaṃ purāṇaś caiva rājataḥ |**
</code></pre>
<p>**	kārṣāpaṇas tu vijñeyas tāmrikaḥ kārṣikaḥ paṇaḥ || 8.136 ||**</p>
<p><strong>ṣoḍaśa</strong>rūpyamāṣakā rūpyasya <strong>dharaṇaṃ</strong> bhavati | <strong>purāṇa</strong> iti saṃjñāntaram | <strong>kārṣāpaṇaḥ</strong> paṇa iti ca dve saṃjñe tāmrakarṣasya | karṣākhyaś ca śabdo lokata eva prasiddhārtha iha gṛhyate vyabhicāradarśanāsattvavacanena[^175] na kṛṣṇalādivat paribhāṣyate || 8.136 ||</p>
<pre><code>**dharaṇāni daśa jñeyaḥ śatamānas tu rājataḥ |**
</code></pre>
<p>**	catuḥsauvarṇiko niṣko vijñeyas tu pramāṇataḥ || 8.137 ||**</p>
<p><strong>śatamāna</strong> iti saṃjñā daśānāṃ dharaṇānām | <strong>rajata</strong>śabdena suvarṇam apy ucyate | tena rūpyasuvarṇayor iyaṃ saṃjñā | suvarṇasya mānaṃ[^176] tu śāstrāntarāt parimātavyam | tathā ca viśeṣayiṣyati <strong>śatamānaṃ tu rājatam</strong> iti || 8.137 ||</p>
<pre><code>**paṇānāṃ dve śate sārddhe prathamaḥ sāhasaḥ smṛtaḥ |**
</code></pre>
<p>**	madhyamaḥ pañca vijñeyaḥ sahasraṃ tv eva cottamaḥ || 8.138 ||**</p>
<p><strong>madhayama uttama</strong> ity atra sāhasapadānuṣaṅgaḥ kartavyaḥ | madhamottamaśabdāv atra kevalāv api śāstrāntaradṛṣṭau: &ldquo;ābhyāṃ daṇḍa uttamaḥ&rdquo; iti | tatra śāstrasiddhyā sāhacaryāt sāhasaṃ pratīyate | avayavāḥ spaṣṭāḥ || 8.138 ||</p>
<pre><code>**ṛṇe deye pratijñāte pañcakaṃ śatam arhati |**
</code></pre>
<p>**	apahnave taddviguṇaṃ tan manor anuśāsanam || 8.139 ||**</p>
<p>yo rājasabhāyām ānīto dharmeṇa ṛṇaṃ deyatayā pratijānīte &ldquo;satyam asmai dhārayāmi,&rdquo; sa <strong>pañcakaṃ śatam arhati</strong> daṇḍam iti śeṣaḥ | anena saṃkalpitena viṃśatitamo bhāgo daṇḍyate | kim iti | &ldquo;matsakāśam[^177] uttamarṇaḥ preṣito bahir eva kasmān na paritoṣitaḥ&rdquo; ity ato &lsquo;nena śāstravyatikrameṇa daṇḍam arhati | yas tu vyatikramāntaraṃ karoty <strong>apahnute</strong> &ldquo;nāham asmai dhārayāmi&rdquo; iti, sa taiḥ pratipāditas <strong>taddviguṇaṃ</strong> | tasmāt pañcakād dviguṇaṃ daśakaṃ śatam ity arthaḥ | <strong>tan manoḥ</strong> prajāpater <strong>anuśāsanaṃ</strong> sṛṣṭikālaprabhṛtivyavasthā nītir iti yāvat |</p>
<pre><code>&lt;span style=&quot;text-decoration:underline;&quot;&gt;anye tu&lt;/span&gt; **tac**chabdena deyam eva pratyavamṛśanti | yāvat tasmai deyaṃ taddviguṇam | tena yāvad ṛṇam ity anenaikavākyaṃ bhavati | anyathā vākyabhedaḥ | viṣayaviśeṣānirdeśād ekaviṣayatve vikalpaḥ prāpnoti | 

&lt;span style=&quot;text-decoration:underline;&quot;&gt;sa ca&lt;/span&gt; na yukto dviguṇasyātyantabahutvāt | asaty api nirdeśe tasya viṣayo darśanīyaḥ,[^178] tasya pratyāsanne[^179] pañcakam iti, arthāt[^180] tasyaivānupratyavamarśo yuktaḥ || 8.139 ||

**vasiṣṭhavihitāṃ vṛddhiṃ sṛjed vittavivardhinīm |**
</code></pre>
<p>**	aśītibhāgaṃ gṛhṇīyān māsād vārdhuṣikaḥ śate || 8.140 ||**</p>
<p><strong>aśītīti</strong> vidheyanirdeśaḥ | <strong>vasiṣṭhavihitām</strong> ityādir arthavādaḥ | vasiṣṭho bhavavān trikālajño lobhādidoṣarahita iti[^181] tāṃ <strong>vṛddhiṃ</strong> gṛhītavān, ata eṣā praśastā | dhanaṃ tayā vṛddhim upaiti, na ca lobhadoṣo &lsquo;sti | <strong>sṛjet</strong> prayuñjīta | yadā dhanaṃ tadādharmaṇasya tāṃ vṛddhiṃ dhanaprayogakāle nirdiśet | sarvadravyeṣu vastradhānyahiraṇyādiṣv etad eva vṛddhiparimāṇam | saṃkhyeyaparimeyādiṣu[^182] &ldquo;rasasyāṣṭaguṇā vṛddhiḥ&rdquo; (cf. YDh 2.40) ityādiṣu dvaiguṇyāpavāda iti vakṣyāmaḥ || 8.140 ||</p>
<pre><code>**dvikaṃ śataṃ vā gṛhṇīyāt satāṃ dharmam anusmaran |**
</code></pre>
<p>**	dvikaṃ śataṃ hi gṛhṇāno na bhavaty arthakilbiṣī || 8.141 ||**</p>
<p>dvau vṛddhir asmin śate dīyate tad dvikaṃ śatam[^183] | dviśatā[^184] pūrvayājivato bahukuṭumbasyāyaṃ dvikaśatavidhiḥ | māsam anuvartate | <strong>satām</strong> ityādir atrāyam arthavādaḥ | <strong>satāṃ dharmam</strong> iti eṣāpi vṛddhiḥ sādhūnāṃ dharmaḥ | naitayā sādhutvaṃ hīyate | nātyantam arthapara ucyate | tad darśayati: <strong>na bhavaty arthakilbiṣī</strong> | anyāyena parasvagrahaṇāt pāpam arthakilbiṣam, tad asyāstīty <strong>arthakilbiṣī</strong> || 8.141 ||</p>
<pre><code>**dvikaṃ trikaṃ catuṣkaṃ ca pañcakaṃ ca śataṃ samam |**
</code></pre>
<p>**	māsasya vṛddhiṃ gṛhṇīyād varṇānām anupūrvaśaḥ || 8.142 ||**</p>
<p>brāhmaṇādivarṇakrameṇa caturṇāṃ varṇānāṃ sakāśād dvikādayaś catvāraḥ kalpā yathāsaṃkhyena[^185] grāhyatayānujñāyante | <strong>samam</strong> | na pādena vārdhena vādhikam | tadādhikye[^186] &lsquo;pi sapādadvikaṃ sārdhadvikam iti dvikādivyapadeśasyānivṛtter āśaṅkānivāraṇārthaṃ <strong>sama</strong>grahaṇam, yathā mātrānyatve &lsquo;pi saṃjñāntaravyapadeśaṃ nivartayati[^187] | idam api pūrveṇājivataḥ kalpāntaram | yasya vālpaṃ dhanaṃ mahate dharmāya grahītāraś[^188] ca nātidhārmikās[^189] tatrāyaṃ vidhiḥ, &ldquo;ye &lsquo;sādhubhyo &lsquo;rtham ādāya&rdquo; (MDh 11.18) iti nyāyena | &ldquo;samām&rdquo; iti pāṭhāntaram | saṃvatsaraṃ yāvad eṣā vṛddhir na parato &lsquo;pi, mahattvād dvaiguṇyaṃ[^190] syāt || 8.142 ||</p>
<pre><code>**na tv evādhau sopakāre kausīdīṃ vṛddhim āpnuyāt |**
</code></pre>
<p>**	na cādheḥ kālasaṃrodhān nisargo &lsquo;sti na vikrayaḥ || 8.143 ||**</p>
<p>bahudhā prayogaḥ: gṛhītvādhim anyathā ca | ādhir api dvividhaḥ: gopyo bhogyaś ca | bhogyo &lsquo;pi dvividhaḥ: samayād uhyamānabhogaḥ sarūpato vā | ādhir dogdhrī gauḥ pihitasuvarṇādi |</p>
<pre><code>tatra bhogyam ādhim adhikṛtyedam ucyate | **na tv evādhau sopakāra** iti | vividhaḥ[^191] sopakāraḥ: kṣīriṇī gauḥ kṣetrārāmādi ca | tasmin bhujyamāne — kusīde bhavā **kausīdī** anantaroktā vṛddhis — tām nāpnuyāt[^192] | ādhiṃ tu bhuñjāno nānyāṃ vṛddhiṃ labheta | gopye 'py ādhau **kālasaṃrodhāc** ciram avasthānād dviguṇībhūte 'py amokṣamāṇe[^193] **na nisargo 'sti na vikrayaḥ** | anyatra ca vidhinārpaṇaṃ **nisargaḥ** | anyatra saṃkrāmitaṃ[^194] dviguṇībhūtam api punar vardhata eva | tathā a paṭhiṣyati &quot;sakṛd āhṛtā&quot; (MDh 8.151) iti | **vikrayaḥ** prasiddhaḥ | so 'pi na kartavyaḥ | 

&lt;span style=&quot;text-decoration:underline;&quot;&gt;kiṃ tarhy&lt;/span&gt; asyām avasthāyāṃ kartavyam | 

&lt;span style=&quot;text-decoration:underline;&quot;&gt;tāvad&lt;/span&gt;[^195] &lt;span style=&quot;text-decoration:underline;&quot;&gt;ādhiṃ&lt;/span&gt; bhuñjīta yāvad dviguṇaṃ dhanaṃ praviṣṭam | tataḥ, 

mocya ādhis tadutpanne praviṣṭe dviguṇe dhane | (YDh 2.66) 
</code></pre>
<p>bhogyas tāvad evam[^196] | bhogyas[^197] tv ādhiḥ śāntalabhas tiṣṭhaty eva yāvad ādhātā nāgataḥ | yas tu kathaṃcid dhaniko daridratām upagatas tāvanmātraśeṣadhanaḥ sa kaṃcit kālaṃ pratīkṣya rājani nivedya vikrīṇīta bandham, tato vikrayād utpannaṃ dviguṇam ātmano dhanaṃ gṛhītvā śeṣaṃ madhyasthahaste ṛṇikasātkuryāt |</p>
<pre><code>&lt;span style=&quot;text-decoration:underline;&quot;&gt;nanu ca&lt;/span&gt; 

ādhiḥ praṇaśyed dviguṇe dhane yadi na mokṣayet | (YDh 2.60) 
</code></pre>
<p>iti paṭhyate |</p>
<pre><code>&lt;span style=&quot;text-decoration:underline;&quot;&gt;etad uttaratra&lt;/span&gt; vyākhyāsyāmaḥ | praṇāśyatvān na[^198] pūrvasvāminaḥ svāmyahāniḥ prayoktuś ca svattvāpattiḥ | yadi ca nisargavikrayau na staḥ, kīdṛśam asya svāmyam ucyate | tasmāt pratiṣedhasāmarthyena praṇāśavacanaṃ pratiṣiddhabhogasya[^199] bhogānujñānārthaṃ vyākhyāyate | vastrādiviṣayaṃ vā | tasya hi bhujyamānasya praṇāśa eva | na kṣetrāder iva tiṣṭhataḥ svarūpād pracyavamānasya[^200] bhogyatā saṃbhavati | tenaitat smṛtivyavasthāyāṃ vyākhyeyam | 

gauṇau cātra praṇāśanisargau | vikrayapratiṣedhas tu mukhya eva | na hy asau gauṇatayā pratipattuṃ śakyate | etad eva prastutya &quot;na syātāṃ vikrayādhīne&quot; iti smṛtyantarapaṭhitam[^201] | ata iha **nisargo** 'nyatrādhānam, vikrayasāhacaryāt |sadṛśau hi tau kenacid aṃśena || 8.143 ||

**na bhoktavyo balād ādhir bhuñjāno vṛddhim utsṛjet |**
</code></pre>
<p>**	mūlyena toṣayec cainam ādhisteno &lsquo;nyathā bhavet || 8.144 ||**</p>
<p><span style="text-decoration:underline;">nanu</span> ca prāg apy etad uktam &ldquo;na tv evādhau&rdquo; (MDh 8.143) iti |</p>
<pre><code>&lt;span style=&quot;text-decoration:underline;&quot;&gt;satyam&lt;/span&gt; | yatra yāvaty eva vṛddhis tāvān eva bhogaḥ, sa pūrvasya viṣayaḥ | yatra tu mahatī vṛddhiḥ svalpopabhogaś ced balādinā bhuñjānasya sarveṇa sarvavṛddhihāniḥ | yatra kṣetragavādir bandhas tadbhogaś ca na[^202] vṛddhisaṃmitaḥ, sa copacitām api vṛddhiṃ na dadāti, na ca dhanaṃ[^203] dviguṇam, tatra kayācid atimatyātyantam uktaiva vṛddhir niścetavyā[^204] | 

yadi tu vastrādi bhujymānaṃ naśyet tatra **mūlyena toṣayed enam** ādhātāram | itaro 'pi vṛddhiṃ labhate | ato **'nyathā**dadan mūlyam **ādhisteno bhavet** | yajjātīyam ādhiṃ bhuktavāṃs tadapahāre yo daṇḍaḥ sa eva dāpyaḥ | stenaś cauraḥ | 

&lt;span style=&quot;text-decoration:underline;&quot;&gt;anye&lt;/span&gt; vyācakṣate | balād bhukte vṛddhihāniḥ[^205] | bhuñjīta tanmūlyata eva vā | yadṛṇikasya mūlyaṃ mūlyahiraṇyam[^206] | yatra bhuñjāna ucyate &quot;mā me bandhaṃ vinīnaśo mā bhuṅkthāḥ[^207] katipayair ahobhir mokṣayāmi,&quot; tathāpy ucyamāno bhuṅka eveti so 'sya viṣayaḥ || 8.144 ||

**ādhiś copanidhiś cobhau na kālātyayam arhataḥ |**
</code></pre>
<p>**	avahāryau bhavetāṃ tau dīrghakālam avasthitau || 8.145 ||**</p>
<p><strong>ādhir</strong> uktārthaḥ | prītyā bhujyamānaḥ <strong>upanidhis</strong> tu vastrāntarhito[^208] nyāsaḥ | tau cirakālaṃ na sthāpyau | kiṃ tarhi, prāpte kāle mokṣaṇīyau | ādher mokṣaṇakālo[^209] dviguṇībhūtaṃ dhanam | tasyātikramas tasminn api kāle &lsquo;mokṣaṇam | upanidhir api yāvatā kālena nāsyāvasaro bhavati, &ldquo;madīyam evaitad bhoktāham&rdquo; iti, sa pratyāharaṇakālaḥ | tato &lsquo;dhikaḥ kālaḥ <strong>kālātyayaḥ</strong> | taṃ <strong>nārhataḥ</strong> sa na kartavya ity arthaḥ | hetum āha: <strong>avahāryau bhavetāṃ tāv</strong> iti | tau hi dīrghakālam avasthitāv apratyāhrīyamāṇāv <strong>avyavahāryāv</strong> iti sthitam[^210] | tasmād dviguṇībhūtadhane ādhimokṣaṇe[^211] prayatitavyam | suhṛdupadeśo &lsquo;yam, na tv evādhyupanidhyor[^212] bhūyasāpi kālenāpahāraḥ[^213] | yato vakṣyati &ldquo;ādhiḥ sīmā bāladhanam&rdquo; (MDh 8.149) iti | atas tasyaivāyam anuvādaḥ |</p>
<pre><code>&lt;span style=&quot;text-decoration:underline;&quot;&gt;anye&lt;/span&gt; tv ādhiviṣayam upadeśam icchanti | yo dveṣeṇa dviguṇībhūte dhane kālaṃ kṣapati, &quot;tat trilābhaṃ[^214] dhanaṃ nādhikaṃ vardhate, na cāsyādhunānyatrādhānavikrayau staḥ, iha vṛddhim ayaṃ mā labhatām&quot; ity anena mātsaryeṇa, tatredam ucyate **avahāryau bhavetāṃ tāv** iti | anayā buddhyāmokṣayataḥ svāmyam asya nivartate | yas tu kathaṃcid asati dhane na mokṣayati tasya nisargavikrayau na sta iti | atha vāparo 'rtho mukhenopekṣayati, parahastagatayā[^215] śaṅkayocyate[^216] **avahāryau bhavetām** iti || 8.145 ||

**saṃprītyā bhujyamānāni na naśyanti kadācana |**
</code></pre>
<p>**	dhenur uṣṭro vahann aśvo yaś ca damyaḥ prayujyate || 8.146 ||**</p>
<p>prītir eva <strong>saṃprītiḥ</strong> | tayā hetubhūtayopabhujyante dhenvādayas te <strong>na naśyanti</strong> | pūrvasvāmisaṃbandhahānyā bhoktuḥ svatvāpattir nāśaḥ, sa dhenvādīnāṃ prītyā bhujyamānānāṃ na bhavati |</p>
<pre><code>&lt;span style=&quot;text-decoration:underline;&quot;&gt;nanu ca&lt;/span&gt; sarvasyaivopanidher bhogenāpahāro nāsti | vakṣyati &quot;nikṣepopanidhiḥ striyaḥ&quot;[^217] (MDh 8.149) iti | ko viśeṣo dhenvādīnām | 

&lt;span style=&quot;text-decoration:underline;&quot;&gt;ucyate&lt;/span&gt; | yatra daśavarṣo bhogaḥ, na ca svarūpanāśaḥ, tatra &quot;yat kiṃcit&quot; (MDh 8.147) iti sāmānyavacanena prāpte 'pahāre upanidheḥ pratiṣedhaḥ | denvādīnāṃ tūpanidhitvam eva nāsti, ataḥ pratiṣedhasya nāyaṃ viṣaya iti syād āśaṅkā | ādhānanimitto[^218] hi dhenuśabdo yadi parasaṃvatsare dhenuḥ syāt, parata upasaryā yadi garbham ādadhyād dhenutvam āpadyeta, tadā janayed āśaṅkām &quot;asyaiveyam, na devadattasya&quot; | yataḥ praṣṭhauhī na bhogyā, prītisaṃbhogyaś copanidhiḥ | yena svakair bhogyaṃ paripālya[^219] punar bhujyamānaṃ dṛṣṭam | na punar upanidher etad rūpam | bhogyo hy upanidhiḥ | asadbhāvād bhogyasya ca kīdṛśaguṇam upanidhitvam | upanidheś cāsau pratiṣedhaḥ | tasmād upanidhirūpātikramād asati tasmin pratiṣedhe yatnāntaram uktam | 

**uṣṭrā**dīnām api daśavarṣāṇi bhujyamānānām avasthāntarāpattiḥ | atas tatrāpi nopanidhitvam | **vahann** iti &lt;span style=&quot;text-decoration:underline;&quot;&gt;kecid&lt;/span&gt; aśvaviśeṣaṇaṃ manyante | vṛṣasya nāyaṃ vidhiḥ | &lt;span style=&quot;text-decoration:underline;&quot;&gt;apare&lt;/span&gt; tu gardabhāśvatarārthaṃ manyante | **damyo** balīvardaḥ | **prayujyate** vāhanārthaṃ yo dīyate |

&lt;span style=&quot;text-decoration:underline;&quot;&gt;anye&lt;/span&gt; tu punaḥ pratiṣedhaṃ vikalpārthaṃ manyante | etad vyatirekeṇānyasyopanidher asti kādācitko 'pahāraḥ | tena yad vastrādi prītyā bhujyate,[^220] yac ca[^221] parikṣīṇam, tatrāsty evāpahāraḥ[^222] | na hi prītyā gṛhīte vastre parikṣīṇe[^223] svāminopekṣyate[^224] punar avasaro 'sti: &quot;dehi me vastraṃ vināśitaṃ tvayā tatsamena mūlyena saṃsādhaya&quot;[^225] iti || 8.146 ||

**yat kiṃcid daśavarṣāṇi saṃnidhau prekṣate dhanī |**
</code></pre>
<p>**	bhujyamānaṃ parais tūṣṇīṃ na sa tal labdhum arhati || 8.147 ||**</p>
<p><strong>yat kiṃcid bhujyamānam</strong> ity vyavasthitena[^226] saṃbandhaḥ | <strong>dhanīti</strong> saṃnidhānāt sāmānyanirdeśe &lsquo;pi bhujyamānadhanopekṣaṇaṃ[^227] pratīyate | <strong>yat kiṃcid</strong> iti dāsīdāsāsārabhāṇḍādi[^228] sarvaṃ grāhayati | na hi tal loke &lsquo;tyantaṃ dhanam iti prasiddham, gobhūhiraṇyādy eva mahārghaṃ dhanam iti prasiddhataram | tenāyam atra vākyārthaḥ | <strong>yat kiṃcid</strong> dravyaṃ pareṇa <strong>bhujyamānaṃ</strong> <strong>dhanī</strong> dhanasvāmī <strong>daśavarṣāṇi</strong> yāvat <strong>prekṣate,</strong> na kiṃcid vakti, na rājani vyavaharati, na kulasamakṣaṃ bhoktāraṃ vadati &ldquo;madīyam etat kim iti tvayā svayaṃ bhujyate&rdquo; iti, <strong>sa</strong> daśabhyo varṣebhya uttarakālaṃ <strong>na</strong> <strong>tal labdhuṃ</strong> svīkartum <strong>arhati</strong> | nivartate &lsquo;sya svatvam[^229] iti yāvat | prekṣaṇena jñeyatāmātram ucyate, na pratyakṣataiva | <strong>saṃnidhāv</strong> iti vakṣyāmaḥ |</p>
<pre><code>**paraiḥ,** na jñātisaṃbandhibhiḥ | tathā ca smṛtyantaram &quot;jñātisaṃbandhibhir vinā&quot; iti |

saṃbandhibāndhavaiś caiva bhuktaṃ yaj jātibhis tathā |

na tad bhogo[^230] nivarteta bhogam anyatra kalpayet ||

&lt;span style=&quot;text-decoration:underline;&quot;&gt;tad ayuktam&lt;/span&gt; | avyavasthaivaṃ sati syāt | &quot;ke jñātayaḥ ke vā saṃbandhinaḥ&quot; iti | saṃbandhamātragrahaṇe na kiṃcid vyāvartyam | tasmād yenānyadīyaṃ bhujyate sa evaṃ[^231] bhavati | kiṃ tu tathā sati paraśabdo 'nuvādamātram anarthaḥ, kasyāpi na paravyapadeśaḥ | sa nirasyate,[^232] yathā bhāryāpatī pitāputrāv iti | tatra hy ātmany api vyapadeśo 'sti &quot;ardho ha vā eṣa ātmano yaj jāyā&quot; (ŚB 5.2.1.10), &quot;ātmā vai putra nāmāsi&quot; (ŚB 14.9.4.26) iti | tena dampatyoḥ pitṛputrayor na bhogābhogau kāraṇam | teṣām api vibhaktadhanānāṃ bhogakāle prāpte 'bhogo bādhaka eva | bhāryāyā api strīdhane bhartṛsakāśād gṛhīte bandhena patyur bhoge nāsiddhiḥ | sā hy ātyantaparavatī | nobhayor vibhāgo 'sti | strīdhanam api tenaiva tasyāḥ paripālanīyam | &quot;rājastrīśrotriyadravyād[^233] anyatra&quot; iti ca paṭḥyate | 

evam anena svāmina upekṣamāṇasya svāmyahānir uktā || 8.147 ||
</code></pre>
<p><em>kasya tarhi tat saṃbhavatīty evam artham uttaraślokaḥ |</em> &ldquo;na sa tal labdhum arhati&rdquo; ity asya śeṣaḥ: &ldquo;ajaḍaś ced apogaṇḍaḥ**&quot;** iti[^234] |</p>
<pre><code>**ajaḍaś ced apogaṇḍo viṣaye cāsya bhujyate |**
</code></pre>
<p>**	bhagnaṃ tad vyavahāreṇa bhoktā tad dhanam**[^235]** arhati || 8.148 ||**</p>
<p><strong>jaḍaḥ</strong> apratipattimān | <strong>pogaṇḍo</strong> bālaḥ | prāk ṣoḍaśād bālaḥ progaṇḍa ity ucyate | etac ca svadhanasaṃrakṣaṇāsāmarthyakāraṇānām anyeṣām apy upalakṣaṇārtham | madyadyūtaviśaktatā, dīrgharogagṛhītatā, tapaḥsvādhyāyaikaparatvam, vyavahāreṣv anaipuṇyam, vāgindriyābhāvaḥ, bādhiryam — yasyaite &lsquo;sāmarthyahetavaḥ santi na tadīye dhane bhoktur bahutareṇāpi kālena svatvam āpadyate | <strong>viṣaye cāsya bhujyate</strong> | <strong>asyeti</strong> dhaninaḥ pratyavamarśaḥ | <strong>viṣayaḥ</strong> kāśmīrāṇāṃ kaśmīraḥ, pañcālānāṃ ca pañcālaḥ[^236] | yadi bhoktā ca svāmī caikasminn eva deśe vaset tathāpi śaktivihīnasyāyaṃ vyavahāraḥ | atrāpi vyākhyāne prapañca evāyam,[^237] ajaḍāpogaṇḍagrahaṇasya pradarśanārthatayā vyākhyātatvāt | tena yasya jānato yadupekṣākāraṇaṃ na saṃbhāvyate tadīyaṃ dhanaṃ daśa varṣāṇi bhuñjāno bhoktaivārhati, tasya tatsvam ity avagantavyam |</p>
<pre><code>&lt;span style=&quot;text-decoration:underline;&quot;&gt;nanu ca&lt;/span&gt; na bhogāt svatvaṃ yuktam | svatve sati bhogo yuktaḥ | bhogād dhi svatve 'vyavasthā syāt | yaś cāyam avadhir daśa varṣāṇīti, sa smṛtyantareṇa na sarvasmin dhana iṣyate | kiṃ tarhi, &quot;paśyato 'bruvato bhūmer hānir viṃśativārṣikī&quot; (YDh 2.24) iti | anye tu viṃśativārṣikeṇāpi bhogena na bhūmer apahāram icchanti tripuruṣaiva bhuktiḥ pramāṇam iti vadantaḥ (cf. NSm 1.81) | anye tu kadācid āgamarahitena bhoge na[^238] svāmyam anumanyante | evaṃ hy āhuḥ: 

anāgamaṃ ca yo bhuṅkte bahūny abdaśatāny api&quot; | (NSm 1.76* addition)
</code></pre>
<p>tathā:</p>
<pre><code>saṃbhogo yatra dṛśyeta na dṛśyetāgamaḥ kvacit |

āgamaḥ kāraṇaṃ tatra na saṃbhoga iti sthitiḥ || (MDh 8.200)
</code></pre>
<p>tripuruṣabhuktivādinas tāvad evaṃ paṭhanti |</p>
<pre><code>yad vināgamam atyantaṃ bhuktaṃ pūrvais tribhir bhavet |

na tac chakyam apāhartuṃ kramāt tripuruṣāgatam || (NSm 1.81)
</code></pre>
<p>asyāyam arthaḥ: āgamo dānādiḥ | asati tasmin yad bhuktaṃ pitṛpitāmahaprapitāmahais tac caturthasya sidhyati, na tu viṃśatyā varṣaiḥ | tatrānyatroktam |</p>
<pre><code>ādau tu kāraṇaṃ dānaṃ madhye bhuktis tu sāgamā |

ante tu buktir evaikā pramāṇaṃ sthāvare bhavet ||
</code></pre>
<p>tṛtīyasya bogāt siddhiḥ, na prathamadvitīyayoḥ pitṛpitāmahayoḥ | asyāpi na viṃśativarṣair bhogaḥ pramāṇam | anye tv āgamarahitasya vārṣaśatikasyāpi bhogyasyāprāmāṇyam anumanyante | tathā cāhuḥ |</p>
<pre><code>anāgamaṃ tu yo bhuṅkte bahūny abdaśatāny api |

cauradaṇḍena taṃ pāpaṃ daṇḍayet pṛthivīpatiḥ ||

bhogaṃ kevalato[^239] yas tu kīrtayen nāgamaṃ kvacit |

āgamaḥ kāraṇaṃ tatra na saṃbhoga iti sthitiḥ[^240] || (NSm 1.76* addition)

[^241] | yat[^242] tu &quot;bahūny abdaśatāni&quot; iti, tad āhartṛviṣayam[^243] ātmīyam eva bogam cirakālatve hetum[^244] āha: tasya pitṛpitāmahabhogena vinā na siddhyatīty arthaḥ | kathaṃ punar ekasyānekābdaśato bhogaḥ puruṣasya | naiṣa doṣaḥ | cirakālapratipādanaparā bahutvavacanāḥ śataṃ sahasram ityādayaḥ śabdāḥ | yathā &quot;śatāyur vai puruṣaḥ śatavīryaḥ śatendriyaḥ&quot; (AitB 2.17) iti | etad uktaṃ bhavati: viṃśativārṣikād bhogād adhikād api na prathamabhoktur bhogāt svatvasiddhiḥ | arthāt putrasyāpi[^245] na siddhyatīti yathāśrutam eva | na hi bahuṣv abdaśateṣv āgamasmaraṇaṃ saṃbhavati | tataś ca cirantanadevāyatanabrāhmaṇamaṭhagrāmā rājabhir apahriyeran | lekhyaśāsanam api rājādhikṛtalekhakalikhitam iti cirantaneṣu naiva pratyabhijñāyeta | kūṭaśāsanam api saṃbhāvyeta | tasmāc cirantano bhogaḥ svatvakāryaḥ[^246] svatvasya dānādyāgamasaṃbhāvanāyā[^247] jñāpako hetuḥ, na tu kārakaḥ | ata eva bhuktiḥ pramāṇamadhye paṭhitā: 

likhitaṃ sākṣiṇo bhuktiḥ pramāṇaṃ trividhaṃ smṛtam | iti | (NSm 1.65)
</code></pre>
<p>na tu svatvakāraṇamadhye: &ldquo;saptavittāgamāḥ&rdquo; (MDh 10.115) iti, &ldquo;śrutaśauryatapaḥkanyā&rdquo; (NSm 1.41) ityādau ca | atha vā yatra balādi bhogakāraṇaṃ saṃbhāvyate tadviṣayam etat &ldquo;anāgamam&rdquo; (NSm 1.76* addition) ityādi | atraiva[^248] prakaraṇe paṭhitam:</p>
<pre><code>anvāhitaṃ hṛtaṃ[^249] nyastaṃ balāvaṣṭabdhayācitam |

apratyakṣaṃ ca yad bhuktaṃ ṣaḍ etāny āgamaṃ vinā || iti | (NSm 1.79)

&lt;span style=&quot;text-decoration:underline;&quot;&gt;nanu ca&lt;/span&gt; &quot;ādhi sīmā&quot; (MDh 8.149) ity anenaivāyam arthaḥ siddhaḥ |

&lt;span style=&quot;text-decoration:underline;&quot;&gt;na,&lt;/span&gt;[^250]&lt;span style=&quot;text-decoration:underline;&quot;&gt; uktasya&lt;/span&gt; kālasya tripuruṣaṃ yāvad bhuṅkte sa evārthaḥ | ayaṃ tu tata uttarakālam api nivṛttyartham ārabhate | tathā ca &quot;bahūny abdaśatāni&quot; ity atra vacanam | &quot;anvāhitam&quot; yat prakaṭam, anyathā pradarśyāntarhitam anyad avasthāpyate | &quot;hṛtam&quot;[^251] rātrau saṃdhibhedachalādinā | &quot;balāvaṣṭabdham&quot;[^252] prasahyeti śeṣaḥ[^253] | śiṣṭaṃ prasiddham |

&lt;span style=&quot;text-decoration:underline;&quot;&gt;yadi&lt;/span&gt; tripuruṣā bhuktiḥ pramāṇaṃ kas tarhi[^254] &quot;paśyato 'bruvato bhūmer hānir viṃśativārṣikī&quot; (YDh 2.24) ity asyārthaḥ | 

&lt;span style=&quot;text-decoration:underline;&quot;&gt;kecid&lt;/span&gt; āhuḥ | iyantaṃ[^255] kālaṃ bhuñjānasya sati lekhyadoṣādau śaktābhiyuktādikṛtatvaṃ[^256] kramākṣaravilopād[^257] asatyanayābhyām adhamarṇa[^258] ucyate | saṃdigdharūpam api lekhyam iyatā bhogakālena niścīyate | 

&lt;span style=&quot;text-decoration:underline;&quot;&gt;anye&lt;/span&gt; tv āhuḥ | yatraiva[^259] tām eva bhūmim[^260] ekasya bandhāyārpayati, tām eva cāparasya | ekasyādyaṃ pramāṇam, aparasya pāścātyam | tatra saty api prāmāṇyasyādyatve pāścātyo viṃśativārṣiko bhogo balavān | 

&lt;span style=&quot;text-decoration:underline;&quot;&gt;etac cāyuktam&lt;/span&gt;, yenaiva svīkṛto bandhas tathaiva saḥ, &quot;ādheḥ svīkaraṇāt siddhiḥ&quot; (YDh 2.62) iti vacanāt | svīkāraś ca bhūmer bhogābhilāṣaiva[^261] tenedṛśe viṣaye svalpenāpi kālena[^262] bandhasiddhiḥ | etad evābhipretyoktam:

vidyamāne 'pi likhite jīvatsv api hi sākṣiṣu |

viśeṣataḥ sthāvarāṇāṃ yan na bhuktaṃ na tat sthiram || iti | (NSm 1.68)
</code></pre>
<p>viśeṣagrahaṇaṃ gavāśvādāv abhujamāne &lsquo;pi nāsiddhiḥ, yatas te nāvaśayaṃ bhogyāḥ | tathā hi bhavet:[^263] gaur garbhaṃ na[^264] gṛhṇāti, kīdṛśo &lsquo;syā ato bhogaḥ | bhūmis tu sarvadā phaladeti bhogalābham antareṇa na bandhatvasiddhiḥ | tatrāpi kathaṃcid upekṣyamāṇasya tu yacchataḥ prathamabhogakāla eva yadi dvitīyenādhigrāhakeṇa saṃnikarṣādinā svīkṛtaḥ syāt, itareṇa vādyapramāṇavatā deśaviprakarṣāt kāryavyāsaṅgād vā na svīkṛtas tadā vicāryate neyatā tadasiddhiḥ | yadā tu gṛhītādhir eva samanantaraṃ rājñā pravrājito mahāntaṃ vyādhim āsasāda, na vāsyānyo &lsquo;rtharakṣādyadhikṛtaḥ kaścid asti, sa cireṇāpy āgataḥ siddhāv api nirupadhipramāṇakāle labhata eva svīkṛtam apy anyena |</p>
<pre><code>&lt;span style=&quot;text-decoration:underline;&quot;&gt;anye tu,&lt;/span&gt; bhrātṝṇāṃ nyūnādhikavibhaktānāṃ punarvibhāgaḥ samīkaraṇārtha uktaḥ | sa viṃśativarṣebhya ūrdhvaṃ nāstīty evamartham idam āhuḥ | etāvanmātraphalatve tatraivābhidhānam ucitam | sāmānyābhidhānaṃ tu prakaraṇotkarṣeṇānyaviṣayatām api jñāpayati |

&lt;span style=&quot;text-decoration:underline;&quot;&gt;apare tu,&lt;/span&gt; &quot;khilībhūtā bhūmir yena kṣetrīkṛtā tatra bhūmisthānopabhoga uktaḥ | sa ced etāvanti varṣāṇi nigṛhītas tathā sūtrakṣetrayantraiś ca svāmī bhūmitvena sa ca viṣayaḥ &quot;[^265] ity evam āhuḥ | 

ihabhavantas tv āhuḥ: yau samānadeśau samānasāmarthyau samānasvabhāvau samānadhanau tulyaprayojanāv[^266] aparasparasaṃbandhinau tayor anyatarasyetareṇa bhujyamānam iyantam avadhiṃ samakṣam upekṣamāṇasyāsya naiva[^267] sthāvareṣu svāmyam | kiṃ tu tripuruṣabhuktivirodhāt sarveṇa sarvam[^268] | viruddhe hy ete smṛtī | te na kim api kalpanam arhataḥ, yenāsti ca svāmyam, nāsti cet kiṃcid yujyate | tata evaṃ[^269] vyavasthā yuktā | yady api satvāgamakāraṇāni bahūni santi dānavikrayabandhakāraṇādīni, tathāpy anupalabhyamānakāraṇaviśeṣe viṃśativārṣikabhoge 'nantarādarśitaviṣaye bandharūpatābhyupagantuṃ yuktā | cañcalaṃ bhogyaṃ ca svatvam | vastvapacaye tatpratyāhartuṃ labhyate | tataś ca tripuruṣā bhuktiḥ sarvasya svatvam[^270] āpādayati | dānavikrayasaṃbhāvanā tu[^271] yāvaty eva sā vārṣikī bhaviṣyati | viṃśativārṣike[^272] bhoge na kiṃcid anupapannam[^273] | 

yatrobhāv apy āgamam antareṇa bhogamātrabalāt pravṛttau tatra pūrvo bhogaś cirantano 'pi viṃśativarṣabhogyena[^274] sāṃpratikena nirupādhinā bādhyate | daṇḍapūrvikayātrāgata[^275] iyatkālo bhogaḥ tripuruṣāgatāyā bhukter bhādhaka ity uktaṃ bhavati |

**bhagnaṃ tad vyavahāreṇeti** | vyavahāragrahaṇaṃ dharmanivṛttyartham | tena yadi kathaṃcij jānīte tadā jīyeta | tadāpi tv anena[^276] upanidhibhogajñāpane pramāṇaṃ nāsti, tena vyavaharato jīyant,| taddharmo nāsti, tādṛśena bhogenāpi hataḥ[^277] iti, tiṣṭhatv etat || 8.148 ||

**ādhiḥ sīmā bāladhanaṃ nikṣepopanidhiḥ**[^278]** striyaḥ |**
</code></pre>
<p>**	rājasvaṃ śrotriyasvaṃ ca na bhogena praṇaśyati || 8.149 ||**</p>
<p>ādhīyata ity <strong>ādhir</strong> bandhakadravyaṃ gobhūhiraṇyādy ucyate | yac cottamarṇād dhanam ādīyate | <strong>upanidhiḥ</strong> śāstrāntareṇāntarhito[^279] nyāsa uktaḥ, yad apradarśitarūpaṃ sacihnavastrādinā pihitaṃ nikṣipyate | prītibhogyaṃ tu yuktam upanidhiśabdavācyam, tasya nikṣepagrahaṇenaiva gṛhītatvāt | <strong>sīmā</strong> maryādā grāmādīnām | bahusādhāraṇyād dhi tatropekṣā saṃbhavati | gṛhādīnāṃ tu prākāraparikhādirūpā dvitrihastaparimāṇarūpā dvayoḥ sādhāraṇī yānyatareṇa[^280] kathaṃcid upajīvyamānā[^281] | svalpatvād bhogaś ca[^282] kaścit kiyantaṃ kālam upekṣetāpi[^283] | tatrāpi[^284] dānādisattvāpagamahetuṃ saṃbhāvayataḥ[^285] | atas tatputrāḥ pautrā vā gūḍhacihnādinā prajñāpitasīmatvād ācchindayaty eva | <strong>bāladhanaṃ</strong> dṛṣṭāntārtham, pogaṇḍaśabdasya darśitatvād (MDh 8.148) ity uktam | <strong>striyo</strong> dāsyaḥ, bhāryā vā | netarasyādhanasyāpahāra uktaḥ &ldquo;dhanasya daśavārṣikī&rdquo; (YDh 2.24) iti |</p>
<pre><code>&lt;span style=&quot;text-decoration:underline;&quot;&gt;nanu&lt;/span&gt; ca neha dhanam asti | &quot;yatkiṃcit&quot; (MDh 8.147) iti vastumātranirdeśo 'yam | 

&lt;span style=&quot;text-decoration:underline;&quot;&gt;naivam&lt;/span&gt; | &quot;dhanī&quot; (MDh 8.47) iti saṃbandhena dhanaviṣayataiva &quot;yatkiṃcit&quot; iti sāmānyaśabdasya pratīyate | ka evam āha striyo na dhanam iti | itthaṃ viniyojye[^286] dravye dhanaśabdo vartate | athāsmād eva strīdhanāt svatvamātropalakṣaṇam | dhanopamānena pumāṃso 'pi bhogena dāsāḥ svīkriyanta eva |

**rājasvaṃ** | deśeśvarā rājānaḥ, teṣāṃ dhanam | te hi mahādhanatvād uccatvānvayaṃ[^287] dhanam anvicchanto 'dhikṛtair virutabhedādibhir[^288] nidhanīkriyante tadūnāpekṣayā[^289] | **śrotriya**dravyaṃ śrotriyadhanābhiyuktiḥ || 8.149 ||

**yaḥ svāminānanujñātam ādhiṃ bhuṅkte 'vicakṣaṇaḥ |**
</code></pre>
<p>**	tenārdhavṛddhir bhoktavyā tasya bhogasya niṣkṛtiḥ || 8.150 ||**</p>
<p>uktam &ldquo;na bhoktavyo balād ādhir[^290] bhuñjāno vṛddhim utsṛjet&rdquo; (MDh 8.144) iti | sarvasya hi grahaṇam ucyate | tatra niṣiddhe[^291] bhoge balād ādhiṃ bhuñjanaḥ &ldquo;vṛddhim utsṛjet&rdquo; iti,[^292] sarvāṃ[^293] hārayaty eva vṛddhim | ananujñāte pratiṣedhanam[^294] | rahasy upabhujyamānabhoge na cādhir naśyati, tatra[^295] rūpyasuvarṇālaṃkārādāv[^296] ardhavṛddhityāgo &lsquo;nena ślokenocyate |</p>
<pre><code>yat tu navaṃ mahārgham alaṃkaraṇavastrādi paridhīyamānaṃ nāsitaṃ tatra na kevalaṃ vṛddhihāniḥ, yāvad dhanaṃ[^297] naṣṭaṃ tat paripīḍya mūlataḥ praviśatīti mahattarair vyākhyātam | yajvanā tu vyākhyātam:[^298] yatra svāmī vyavaharati adhyadhīnaś ca, tatrādhyadhīnena[^299] bandho dattaḥ, svāminā ca dṛṣṭaḥ, tatra dhāraṇakena kasmiṃścid avasare 'dhyadhīnaḥ pṛṣṭaḥ: &quot;prayojanaṃ mamānena bandhenāsti&quot;, tatropanidhinyāyena[^300] tenānujñātaḥ kālāntare bhuñjānaṃ yadi svāmī paśyaṃs tadanujñātaṃ bandhaṃ kṣapitavān — satīdṛśe viṣaye 'rdhavṛddhityāgaḥ | 

&lt;span style=&quot;text-decoration:underline;&quot;&gt;tad ayuktam&lt;/span&gt; | yatas tulyo vyavahāraḥ parasparāpekṣaḥ svāmibhṛtyayoḥ | tatra[^301] tatrānyatareṇānujñātenāyam anujñātaḥ[^302] prayujyate 'dharmataḥ[^303] | svāmiśabdasyārthe svatvam īdṛśi viṣaye bhavati | anyathā bandhaṃ yo dadāti so 'vaśyaṃ svāmyena yuktaḥ[^304] | adhyadhīnas tu na svāmī | yady evaṃ cauras tarhi | tasmāt svāmitvādhyāropaḥ | upayoge vādhyadhīne svāmyanujñāvyavahārād brahmadattavat | ataḥ pūrva evārthaḥ | 

**svāmi**grahaṇaṃ pādapūraṇārtham | **bhuṅkte 'vicakṣaṇa** ity akāraḥ saṃhitayā praśliṣṭanirdiṣṭo veditavyaḥ | yasya hy asti buddhiḥ &quot;vṛddhir mamāsty eva, adhiko lābho vastubhogaḥ&quot; iti, so '**vicakṣaṇaḥ** | na hi lokaśāstraviyojanīyā[^305] sthitiḥ, yad ubhau lābhāś ca bhogaś ca vṛddhiḥ syāt | tena sā vṛddhir bhoktavyā | **niṣkṛtiḥ** paraśuddhiḥ, viniyama iti yāvat | 

&lt;span style=&quot;text-decoration:underline;&quot;&gt;anye tu&lt;/span&gt; dviguṇībhūte 'py amokṣyamāṇe pratiṣedham imam icchanti, tasya hi svalpo 'parādha iti vadantaḥ | 

&lt;span style=&quot;text-decoration:underline;&quot;&gt;prathamaṃ&lt;/span&gt; tāvad ādāv eva tair yājñavalkyavacanasya viṣayo deyaḥ: &quot;ādhiḥ praṇaśyet&quot; (YDh 2.60) iti || 8.150 ||

**kusīdavṛddhir dvaiguṇyaṃ nātyeti sakṛd āhitā**[^306]** |**
</code></pre>
<p>**	dhānye sade lave vāhye nātikrāmati pañcatām || 8.151 ||**</p>
<p>lābhārtho dhanaprayogaḥ <strong>kusīdam</strong>, tatra <strong>vṛddhiḥ</strong> | atha vā prayujyamānaṃ prayoktṛsaṃbandhidhanam eva <strong>kusīdam</strong> | &ldquo;madīyaṃ[^307] svalpaṃ dattvādhikaṃ grahīṣyāmi&rdquo; iti dhanaṃ dīyate, tat <strong>kusīdam</strong> | tatra <strong>vṛddhiḥ</strong> | sā dviguṇatvaṃ nātikrāmati | tāvad uttamarṇena vṛddhyarthaṃ dhanaṃ dattavatādharmarṇād grahītavyaṃ yāvan mūladhanaṃ dviguṇaṃ praviṣṭam |</p>
<pre><code>&lt;span style=&quot;text-decoration:underline;&quot;&gt;nanu&lt;/span&gt; vṛddher dvaiguṇyaṃ śrūyate | mūlena saha triguṇaṃ prāpnoti | 

&lt;span style=&quot;text-decoration:underline;&quot;&gt;naivam&lt;/span&gt; | guṇo 'vayava ucyate | sa tāvad avayavinam apekṣate | prakṛtaṃ ca dhanam | ataḥ prayogaviṣayasya dhanasyānena prakāreṇa dvaiguṇyam uktaṃ bhavati | tathā ca smṛtyantaram: &quot;cirasthāne dvaiguṇyaṃ prayogasya&quot; (GDh 12.31), &quot;mocya ādhis tadutpanne praviṣṭe dviguṇe dhane&quot; (YDh 2.66) iti |

vṛddhiś cānekarūpā | kārṣāpaṇeṣu prayukteṣu kārṣāpaṇa eva vardhate | kvacit saṃtatiḥ | &quot;strīpaśūnām vā&quot; (NSm 1.92) iti saṃtatiḥ | kvacid ādhibhogaḥ gobhūmyādeḥ | 

&lt;span style=&quot;text-decoration:underline;&quot;&gt;tatredaṃ&lt;/span&gt; dvaiguṇyaṃ sarūpavṛddhiviṣayaṃ kecid āhuḥ | tatra hi mukhyaṃ vṛddher dvaiguṇyaṃ pratīyate | saṃtatau na vijñāyate: kiṃ saṃkhyāyāsyā[^308] dvaiguṇyam uta parimāṇenota mānato[^309] veyam | ato vetyādyaniścayaḥ[^310] | paśūnām mūlyād dhi mahārghatvaṃ hastyaśvādiṣu krayavikrayādau dṛśyata eva | mahāpramāṇā hi mahārghā bhavanti |

&lt;span style=&quot;text-decoration:underline;&quot;&gt;nanu&lt;/span&gt; ca saṃtatau sārūpyam asty eva | goḥ saṃtatir gaur eva | tatra bhedopanyāso na yukto vṛddhiḥ sarūpā saṃtatiś ceti |

&lt;span style=&quot;text-decoration:underline;&quot;&gt;ucyate&lt;/span&gt; | naikajātīyatvamātreṇa sārūpyaṃ bhavati, kiṃ tu vayaḥparimāṇādisāmyena | ato yukto bhedopanyāsaḥ | bhogalābhe 'pi kuto dvaiguṇyapratītiḥ | upakārakāṇi[^311] janayatuṃ gāvaḥ prayujyante | gobhūmyādi payoyavasādayo yathāsaṃbhavaṃ bhujyante | tatra kīdṛśaṃ dvaiguṇyam | samācāraś ca kvacid dṛśyate | varṣaśatāni bhūmir ā mūlahiraṇyādānād bhujyate | paṭhati ca yājñavalkyaḥ: &quot;ādhiś ca bhujyate tāvad yāvat tan na pradīyate&quot; (YDh 2.93) iti | 

&lt;span style=&quot;text-decoration:underline;&quot;&gt;atrocyate&lt;/span&gt; | vṛddhimātre śrūyamāṇe dvaiguṇyaṃ kathaṃ viseṣe 'vasthāpyate | na hi śrutyā[^312] sāmānyapratipattir bhavantī vinā pramāṇena viśeṣe 'vasthātum arhati | yat tu saṃtatāv anupapannaṃ dvaiguṇyam iti, avagame yatnaḥ kriyatām | mūlamarṣeṇa pariniścitavatā vṛddhis tatsāmānyā yata[^313] eva tajjātānāṃ bhavati | bhūmibhoge 'pi yavasagodhūmādau tatpacyamānasyārghataḥ[^314] śakyata eva samatvaṃ niścetum | upakāravacano 'pi guṇaśabdo 'sti | ka evaṃ sati samaguṇo bhavati ka upakārako bhavatīti kathaṃ[^315] gamyate | anena yāvan mūlyaṃ godhānyavinimayād utpadyate tāvad eva cet tata utpannā vṛddhis tadā bhavati samaguṇatvam, parimāṇādisāmyābhāve 'pi | yas tu kvacit samācāraḥ: bhavataiva parihṛtaḥ kvacid grahaṇaṃ prayuñjānena[^316] | samācārabhraṃśasaṃbhave smṛtayo niyāmikā arthavatyaḥ | 

&quot;akṣīṇi me darśanīyāni pādā me sukumāratarāḥ&quot; ityvat prayogād bahuṣu[^317] bahuvacanam iti śāstram ārabhyate | asati viprayogadarśane pratyākhyāyate | upasarjanopasargapaurvāparyaprayogasiddhyartham uktam | na hi kaścit prapacatīti prayoktavye pacati prete prayuṅkta iti | vacanam api[^318] &quot;ādhis tu bhujyate tāvad yāvat tan na pradīyate&quot;[^319] yāvad dānāt taddviguṇam apraviṣṭam, ity api śakyate netum | smṛtyantaraivākyatvāc caitad eva yuktam adhyavasātum | upapāditaṃ caitan nipuṇato 'nyatra |

**sakṛd āhitā** | **sakṛd** ity anena vyavasthāpito 'ṅgīkṛtaḥ punaḥ punaḥ proyoga iti yāvat | ādhānaṃ sthāpanaṃ ucyate | vacanavyavasthayā ca nirūpaṇaṃ sthāpanam eva | punaḥ prayogaś ca[^320] dviguṇībhūte dhane ādīyamāne bhavati | yadā dviguṇavṛddhyartham[^321] uttamarṇaḥ, adhamarṇaś ca tadīyena dhanena mahatkāryaṃ kariṣyan karaṇaparivṛttiṃ karotīti yā prāktanī vṛddhir iyaṃ vādyaprabhṛti vardhata iti, tadā dviguṇabhūtam api punar vardhata eva | puruṣāntarasaṃcāreṇa vā yadi dviguṇībhūtaṃ dhanikasyopayujyate, tadādhamarṇa ucyamāno 'nyapuruṣaṃ dadatam arpayati &quot;eṣa ta iyadbhir ahobhir dāsyati&quot; iti tatra svahastaṃ dīyamānaṃ punar varddhate | na cāyaṃ dānaṃ prati pratipratibhūḥ kiṃ tu nikṣeptā dātaiva | etat tu ṛjunā &quot;puruṣāntaram asaṃkrāntam&quot; (Bhār on MDh 8.150; p. 113) iti vyākhyātam | 

atha vā prāg api dvaiguṇyād yadā bandham anyasmai pratyarpayati, dīnāreṣu salābheṣu dvitve, tasya bandhasya mokṣa eva dharmyaḥ[^322] | bandhasya prāgvṛddhau sthitāyāṃ tasmād ahnaḥ prabhṛti punar dvaiguṇyam āpnoti | yadā tadīyaṃ bandhakaṃ tadanujñayottamarṇenānyatrādhāya svadhanaṃ gṛhyate tadā vardhate | eṣa puruṣāntarasaṃcāraḥ | 

ubhayatra[^323] dviguṇībhūte prayoktādhamarṇikena yena kena[^324] prakāreṇānyasmād grahaṇam anujñāpyate | yadi vāsmād anyad gṛhyate, grahītā deśāntaraṃ gamiṣyan kāryāntareṇa cānyatra saṃcārayati | ṛjus (=Bhār) tu tasmād evādharmarṇād anavīkṛte prayoge dviguṇādhikāṃ vṛddhiṃ necchati | ata āha puruṣāntaram asaṃkrānte punaḥkriyā | prayojanaṃ ca vakṣyāmaḥ | 

ye tu vyācakṣate: &quot;yā vṛddhir upacitā sāṃvatsarī yugapat sarvaivānīyate[^325] tatrāyaṃ vidhiḥ | yā punaḥ prāptadānāpi sarvā na dīyate tatra dvigunād adhikagrahaṇam api,&quot; teṣāṃ na **na**śabdo yathārtho nāpy **āhita** iti | sāṃvatsarī tāvad upacitā grāhyā dvitīyasaṃvatsare punar ānayanam asty eveti na kvacid dvaiguṇyaniyamaḥ syāt | 

&lt;span style=&quot;text-decoration:underline;&quot;&gt;atha yo&lt;/span&gt; dviguṇībhūtaṃ salābhaṃ dhanam ānayati tatrādhikaniṣedho 'stu | prāg dvaiguṇyād[^326] vṛddhimātradānasamartho[^327] vṛddhiṃ dadāti | mūlaṃ tasyāparimitagrahaṇam iti | 

&lt;span style=&quot;text-decoration:underline;&quot;&gt;etad api&lt;/span&gt; na kiṃcit | yaḥ saṃvahati tasyānugraho nyāyyo nādhikagrahaṇam | yas tu rājñā[^328] dviguṇībhūtam api kathaṃcid āpyate tasyādhikamokṣa ity etad anyāyyam | na c**āhite**tyasya[^329] śabdasyāyam arthaḥ | 

atha &quot;āhṛtā&quot; iti[^330] pāṭhāntaram | tathāpi **sakṛc**chabdo na niścitārtho nyāyas[^331] tu parityaktaḥ svakṛtaś ca pāṭhaḥ syān na mānavī smṛtir ity uktaiva vyavasthā nyāyyā |

**dhānyā**diṣu **pañcatāṃ** pañcaguṇatām nātyeti | smṛtyantare dhānye caturguṇoktā &quot;hiraṇyavastradhānyānāṃ vṛddhir dvitricaturguṇāḥ&quot; (NSm 1.92) iti | tatra vyavasthā: yadi daridrabhūtaḥ prayoktā grahītā ca mahādhanasaṃpannas tena dhānyena mahāntam arthaṃ kṛtavāṃs tadā pañcaguṇānyathā caturgaṇā | **sadaṃ**[^332] phalaṃ vārṣam, dhānyasya pṛthagupādānāt | lava[^333] udīcyeṣūrṇāviṣayaḥ prasiddhaḥ | **vāhyo** gardabhoṣṭrabalīvardādiḥ || 8.151 ||

**kṛtānusārād adhikā vyatiriktā na siddhyati |**
</code></pre>
<p>**	kusīdapatham āhus taṃ pañcakaṃ śatam arhati || 8.152 ||**</p>
<p>anusaranty anudhāvanty anuvartante sarva evārthā etam ity <strong>anusāraḥ</strong> | śāstroditaḥ samācāraḥ | sa ca vividho &lsquo;śītibhāgādiḥ pañcakaśataparyantaḥ | tasmād <strong>adhikā</strong> vṛddhiḥ <strong>kṛtā</strong> yāvat tathādhamarṇenottamarṇasya <strong>na sidhyati</strong> | kutaḥ, <strong>vyatiriktā</strong> yataḥ śāstrabāhyety arthaḥ |</p>
<pre><code>arthavādāntaram āha | **kusīdapatham āhus tam** iti | kupuruṣā yatra sīdanti **kuśīdam** | dharmeṇa tad dhanino lakṣyante | kuśīdīnām ayaṃ **panthā** mārgo vyavahāro na sādhūnām iti nindā | yasyāvaśyam adhikā kartavyā — mahad dhi kāryam ayaṃ madīyena dhanena sādhayatīti buddhyā — tadā varṇavibhāgam anapekṣya[^334] **pañcakaṃ śataṃ** grahītum **arhati** lipset, tadartham[^335] idam ucyate | 

pāṭhāntaram &quot;kṛtā tu sārād adhikā&quot;[^336] iti | yasyākiṃcanasya sataḥ svalpā kṛtā, tenaiva dhanenānyathā vā mahārthatāṃ prāptas tasya yā puruṣasārād adhikā[^337] **na sidhyati**, yaḥ paraṃ pañcakaśatam arhati || 8.152 ||

**nātisāṃvatsarīṃ vṛddhiṃ na cādṛṣṭāṃ vinirharet**[^338]** |**
</code></pre>
<p>**	cakravṛddhiḥ kālavṛddhiḥ kāritā kāyikā ca yā || 8.153 ||**</p>
<p>saṃvatsare bhavā <strong>sāṃvatsarī</strong> | tām[^339] <strong>ati</strong>krāntā <strong>sāṃvatsarī</strong> | bhavapratyayārthaḥ sāmarthyād antarbhūtaḥ | atha vā saṃvatsaram atikrāntā <strong>atisaṃvatsareti</strong> prāpte vṛddhīkārau chandastulyatvāt kartavyau |</p>
<pre><code>yeṣāṃ vṛddhir anantaprakrāntapañcakaṃ[^340] śataṃ sarvavarṇaviṣayā sā saṃvatsaraṃ yāvad grahītavyā, nātīte saṃvatsare | atha vā yāvat saṃvatsaram | saṃvatsaro varṣaḥ | tāvad[^341] vṛddhir na mārgiṇīyā[^342] | adhamarṇenāpi saṃvatsarād ūrdhvaṃ na vilaṃbitavyam | 

**vinirhared** viniṣkṛṣya svadhanād ārabhyopanayed ity arthaḥ | arvāg api saṃvatsarād yā dīyate sāpy atikrāntasaṃvatsaraiva | 

atha vā māsād ārabhya saṃvatsarasya yāvad vṛddhiḥ parimāṇato nirūpitavyā | māsena yad varddhate saṃvatsareṇa vety evaṃ prayogaḥ kartavyaḥ, na tu saṃvatsaradvayasya lābhārthī kadācic cirakālaṃ grāhayati kiṃ me katipayamāsikena[^343] lābhena yadi dve varṣe tato 'dhikaṃ vā gṛhṇāsi, tadgrahaṇe eṣā veyatā kālena vṛddhis tatrārvācīnam api dadad adharmarṇe dvisāṃvatsarīṃ yathākālakṛtāṃ tadā dāpyeta | &quot;ekāṃ vṛddhim anādeyāṃ na dadyān nāpi dāpayet&quot; iti | yathā māsikī vṛddhiḥ prathame māsi dvitīya evāhni śodhayan dāpyate tathā yadaivam abhyupaiti saṃvatsareṇa yad vardhata iti tadā tathaiva dāpyate, na tu tadadhikakālakṛtā | 
</code></pre>
<p>**	na cādṛṣṭāṃ vinirharet** | śāstre yā na dṛṣṭā daśaikādaśikādyā pañcakād adhikā na tāṃ gṛhṇīyāt | &ldquo;vyatiriktā na sidhyati&rdquo; (MDh 8.152) ity asyaivāyam anuvāda iti <span style="text-decoration:underline;">kecit</span> | idaṃ tu yuktam | **adṛṣṭām** anupacitām ity arthaḥ | yāvad bahubhir māsair na saṃhatībhūtā tāvan na grāhyā divasavṛddhir māsavṛddhiḥ |</p>
<pre><code>&lt;span style=&quot;text-decoration:underline;&quot;&gt;nanu&lt;/span&gt; ca &quot;māsasya vṛddhiṃ[^344] gṛhṇīyāt&quot; (MSh 8.142) ity uktam | 

&lt;span style=&quot;text-decoration:underline;&quot;&gt;parimāṇaṃ&lt;/span&gt; māsikaṃ tadvṛddher na tu grahaṇam | 

**cakravṛddhiḥ kālavṛddhiḥ kārikā kāyikā ca yā**, tām api na **vinirhared** ity anuṣaṅgaḥ | naivādadyād iti[^345] | yady apy adhamarṇasya[^346] pratiṣedhas tathāpi sāmarthyād uttamarṇasyaiva draṣṭavyaḥ | adhamarṇo hy ārtaḥ kiṃ na karoti | atha vā vinirhāro grahaṇam eva | tenottamarṇasyaiva śābdaḥ pratiṣedhaḥ |

&lt;span style=&quot;text-decoration:underline;&quot;&gt;nanu&lt;/span&gt; ca dvikādivṛddhividhānāc cakravṛddhyādīnān prāptir eva nāsti | kiṃ pratiṣedhānuṣaṅgeṇa |

&lt;span style=&quot;text-decoration:underline;&quot;&gt;ucyate&lt;/span&gt; | aprāptaḥ pratiṣedhaḥ pākṣikīṃ vṛddhim anumāpayati | yathādhāne na brahmasāmābhigāyed ity avihitaṃ sāmagānaṃ pratiṣedhenāstīti jñāpayati | tenaitā api pratiṣedhadvāreṇābhyanujñāyante | keṣāṃcid dūravyavahāriṇāṃ[^347] cakravṛddhyādayo 'pi bhavanti | tena sthalapathavāripathikā vaṇijo yathoktam:

kāntāragās tu daśakaṃ sāmudrā viṃśakaṃ śatam |

dadyur vā svakṛtāṃ vṛddhiṃ sarve sarvāsu jātiṣu || iti | (YDh 2.41)
</code></pre>
<p>kāntāragādīnām eva svakṛtā sarvajātiviṣayā sādhāraṇī vṛddhir na tv anyeṣām | tatra cakravṛddhiḥ smṛtyantare paṭhitā: &ldquo;vṛddher vṛddhiś cakravṛddhiḥ&rdquo; (NSm 1.89) |</p>
<pre><code>&lt;span style=&quot;text-decoration:underline;&quot;&gt;anye tu&lt;/span&gt; cakravadyānaṃ gantryādi,[^348] tadvṛddhiś cakravṛddhiḥ | teṣāṃ yasminn ahani cakraṃ vartate tatraiva vṛddhiḥ | yadā tu nadīsaṃtāre durdinādinā aprayāṇaṃ tadā nāsti vṛddhiḥ | evam anyeṣām api balīvardādivāhyaprayoktṝṇām īdṛśī vṛddhiś cakravṛddir ucyate |

**kālavṛddhiḥ** &quot;pratimāsaṃ tu kālikā&quot; (cf. NSm 1.88) | māsagrahaṇam upalakṣaṇārtham | yānupacitā vṛddhir divase divase gṛhyate māsi māsi vā yasyāḥ kālo na pratīkṣyate atha caitasmin kāle yadi na[^349] dadāsi tadā dviguṇībhavati dhanam ity ekarūpā kālavṛddhiḥ | 
</code></pre>
<p>**	kāritā** | itthaṃkṛtāṃ yāvatī vā parasparopakārāpekṣayottamarṇādharmarṇau kurutaḥ | eṣāpi digbhāgavaṇijām eva | anyeṣāṃ tu &ldquo;vyatiriktā na sidhyati&rdquo; ity uktam, &ldquo;pañcakaṃ śatam arhati&rdquo; (MDh 8.152) iti |</p>
<pre><code>atha vā[^350] hiraṇye prayukte vāsāṃsi vṛddhyā gṛhyante, tatrādhilakṣaṇaṃ dravyam, sā **kāritā,** yathābhogalābhe nyāsarūpaviṣaye ca syāt | 
</code></pre>
<p>**	kāyikā** kāyakarmaṇā saṃśodhyā | kāyajīvikā ca, eṣāṃ krameṇa kramelakādijīvinām[^351] || 8.153 ||</p>
<pre><code>**ṛṇaṃ dātum aśakto yaḥ kartum icchet punaḥ kriyām |**
</code></pre>
<p>**	sa dattvā nirjitāṃ vṛddhiṃ karaṇaṃ parivartayet || 8.154 ||**</p>
<p>vṛddhidviguṇībhūtam <strong>ṛṇaṃ</strong> dhanaparikṣayād <strong>dātum aśakto yaḥ</strong> <strong>sa</strong> <strong>punaḥ kriyām</strong> kārayitavyaḥ | <strong>karaṇaṃ</strong> lekhyasākṣyādi parivartayitavyaḥ | <strong>vṛddhiṃ</strong> tu dadyāt <strong>nirjitām</strong>, yāvatī gaṇanayā bhavatīty arthaḥ | dviguṇād adhikaṃ na grāhyam iti yad uktaṃ tasyāyam apavādaḥ | navo[^352] hy ayaṃ prayoga iti | kutaḥ punaḥ dvaiguṇyāpavādārthatā | yāvatā neha kiṃcid īdṛśaṃ vacanam asti vṛddhisahitaṃ dhanaṃ vardhate mūladhanaṃ vā | kevalaṃ punaḥ kriyā śrūyate | sā ca <strong>karaṇaṃ</strong> <strong>parivartayed</strong> iti vyākhyāntareṇa vyākhyātā |</p>
<pre><code>&lt;span style=&quot;text-decoration:underline;&quot;&gt;yadi&lt;/span&gt; na vardhate kim arthaṃ tarhi karaṇaparivartanam |

&lt;span style=&quot;text-decoration:underline;&quot;&gt;ucyate&lt;/span&gt; | śāntalābhe dhane 'dīyamāne ālasyādisaṃbhāvanā[^353] sākṣiṇaś ca dīrghe gacchati kāle vismareyuḥ | yathoktam |

yatra kārye bhaved yena kṛtopekṣā daśābdikī |

vivādas tatra naiva syāt sāhaseṣu viśeṣataḥ ||
</code></pre>
<p>tathā &ldquo;daśavarṣopekṣitam ṛṇam asādhyam&rdquo; (KAŚ 3.11.13) iti | tathāca pūrve sma vyācakṣate |</p>
<pre><code>ayaṃ ca rājñaḥ upadeśaḥ pīḍitasyānugrahaḥ | yadi ca dviguṇasya navīkaraṇena punaḥ prayogo[^354] vṛddhisahitasya punar vṛddhir mahāṃś ca[^355] pīḍitasyānugrahaḥ | atha sarvaṃ tadānīm avaṣṭabhya na dāpyate, eṣo 'nugraho nirdhanasya | īdṛśo 'nugraho daivenaiva kṛtaḥ | tathā ca sarvasmṛtiṣv asyām avasthāyāṃ vihitam |

atha śaktivihīnaḥ syād ṛṇī kālaviparyayāt |

prekṣya śaktim[^356] ṛṇaṃ dāpyaḥ kāle deśe yathodayam ||

yady adhamarṇo daivadoṣān nirdhanībhūtas tadā na durgāvarodhādinā rājñā pīḍayitavyaḥ | kiṃ tarhi kartavyam | yadāsya kathaṃcid dhanaṃ bhavet tadā yathāsaṃbhavaṃ śanaiḥ śanair dāpayitavyaḥ | &quot;prekṣya śaktim&quot; dhanavattāṃ[^357] jñātvety arthaḥ | dāpyḥ ucitasya | vakṣyati &quot;karmaṇāpi samaṃ kuryāt&quot; (MDh 8.177) iti | tasmāt kāraṇaparivṛttau[^358] yad evoktam asmābhis tad eva prayojanam || 8.154 ||

**adarśayitvā tatraiva hiraṇyaṃ parivartayet |**
</code></pre>
<p>**	yāvatī saṃbhaved vṛddhis tāvatīṃ dātum arhati || 8.155 ||**</p>
<p><strong>adarśayitvā hiraṇyam</strong>, adatvā nirdhanatvād vṛddhihiraṇyam,[^359] <strong>tatraiva</strong> punaḥ karaṇaṃ <strong>parivartayet</strong> | sākṣisamakṣam evaṃ brūyāt &ldquo;etāvan mulam asmai dhārayāmi, etāvatī ca vṛddhiḥ&rdquo; iti | patre cāropayet[^360] | yāvatī saṃbhaved vṛddhir[^361] iti tāvad vyācakṣate | punaḥ karaṇe vṛddhisahitamūlībhūte laghīyasī vṛddhiḥ kartavyā, yāvatyā vṛddhyā nātipīḍyate | yā prāg āsīt tato nyūnety arthaḥ |</p>
<pre><code>yajvāsahāyanāradānāṃ[^362] tu mate kākiṇīmātram api śaktaḥ karaṇaparivṛttikāle dāpayitavyaḥ | yena sākṣiṇaḥ na śravaṇamātre[^363] sākṣitvam, dadāti[^364] tatsamakṣam adhamarṇo 'rthasaṃbandho 'pi pratyakṣībhavati[^365] | yataḥ śravaṇāt sravaṇe[^366] ca kṛtā bhaviṣyanti, tātaś citte[^367] tiṣṭhati dhanaṃ[^368] daśavarṣopekṣitam ityādi vinaśvaraṃ bhaviṣyati || 8.155 ||

**cakravṛddhiṃ samārūḍho deśakālavyavasthitaḥ |**
</code></pre>
<p>**	atikrāman deśakālau na tatphalam avāpnuyāt || 8.156 ||**</p>
<p>&ldquo;vārāṇasīṃ yāsyāmi tvadīyā yugyā[^369] me bhāṇḍaṃ ca netur[^370] eṣā ca te vṛddhiḥ&rdquo; iti | tatra yadi kāntāranadīsaṃtaraṇarāṣṭropaplavādinā[^371] taṃ deśaṃ na gatas tato &lsquo;rvāg deśāt kiyatā lābhena pravṛttyā vyāvṛttas tadā yathānirūpitā vṛddihir na dāpyate | yatas taṃ deśaṃ yāvad vahatāṃ yā vṛddhir aprāptānāṃ[^372] sā kathaṃ syāt | dīrgham adhvānaṃ vahatāṃ yugyānāṃ mahān kleśaḥ svāminaś ca tāvantaṃ kālaṃ kṛtaiva vṛddhir yugyopakāraḥ | śīghraṃ tu pratinivṛttānāṃ svāminaḥ punar anyatropakāraṇaṃ saṃpadyata eva | eṣa evātikramaḥ |</p>
<pre><code>evaṃ kālātikramaḥ: &quot;māsam me vahantu[^373] balīvardā iyatī tava vṛddhiḥ&quot; iti | tatra yadi pakṣāt pratyeti, tatra **cakravṛddhim** adhamarṇaḥ **samārūḍhaḥ** pratipanno 'ṅgīkṛtavān iti yāvat | tasyāṃ vṛddhau **deśakālau vyavasthitau** yat tayā pūrvoktena prakāreṇa deśaviśeṣaṃ kālaviśeṣaṃ vā āsthitavān,[^374] na nirviśeṣaṇam eva kṛtavān, sa evaṃvidho 'dhamarṇas tau deśakālau atikraman[^375] **na prāpnuyāt tatphalaṃ** vṛddhyākhyaṃ nāpnuyān na bhajeta na dadyād ity arthaḥ || 8.156 ||
</code></pre>
<p><em>kiṃ tatra naivāsti vṛddhir atha vā pañcakaṃ śatam | nety āha |</em></p>
<pre><code>**samudrayānakuśalā deśakālārthadarśinaḥ |**
</code></pre>
<p>**	sthāpayanti tu yāṃ vṛddhiṃ sā tatrādhigamaṃ prati || 8.157 ||**</p>
<p><strong>samudrayāna</strong>grahaṇaṃ yātropalakṣaṇārtham | sthalapathikā[^376] vāripathikāś ca vaṇijo <strong>yāṃ vṛddhiṃ sthāpayanti sā tatrādhigamanaṃ prati</strong> niścayaṃ prati | saiva niścetavyety arthaḥ | <strong>deśakālārthadarśino</strong> &lsquo;smin pradeśa iyān arthalābho &lsquo;smin iyān iti ye paśyanti jānate, na tu samudrayāna eva ca ye <strong>kuśalāḥ</strong> karṇadhārādayaḥ |</p>
<pre><code>&lt;span style=&quot;text-decoration:underline;&quot;&gt;anye&lt;/span&gt; pūrvaślokam evaṃ vyācakṣate yadṛcchādhyāhāreṇa | adhamarṇena yā deśakālaṃ cāśritā tāṃ ca prāpya taddeśoditaṃ phalaṃ lābhākhyaṃ tasmād[^377] deśād yadi nāpnuyāt, tadā kīdṛśī tatra vṛddhir ity ākāṅkṣāyām uttaraślokaḥ | cakravṛddhigrahaṇaṃ kāritāyā api pradarśanārtham | 

lobhātiśayabhājāṃ vaṇijāṃ kṣayavyayāyasaṃvidhijñāḥ[^378] parasparasya yāṃ vṛddhiṃ sthāpayeyus tāṃ rājā pramāṇīkuryāt | **tatrādhigamaṃ pratīti** | pratiḥ karmapravacanīyo 'dhigamasya lakṣaṇatvāt &quot;lakṣaṇetthaṃbhūtākhyāne&quot; (Pāṇ 1.4.90) tadyukte ca dvitīyā || 8.157 ||

**yo yasya pratibhūs tiṣṭhed darśanāyeha mānavaḥ |**
</code></pre>
<p>**	adarśayan sa taṃ tasya yateta svadhanād ṛṇam || 8.158 ||**</p>
<p>ṛṇaprayoge dvividho[^379] viśrambhaḥ pratibhūr ādhir vā | tatra pratibhūpakṣa idam ucyate | trividhaś ca pratibhūḥ darśane pratyaye dāne ca | tatra darśanapratibhuvam adhikṛtyedam āha | <strong>yasya darśanāya pratibhūs tiṣṭhed</strong> amuṣmin pradeśe mayaiṣa tava darśanīyaḥ, sa tathā kurvan <strong>svadhānāt tasya ṛṇaṃ yateta</strong> prayatnaṃ kuryād dātum iti śeṣaḥ | dadyād iti yāvat | <strong>ṛṇa</strong>grahaṇaṃ vyavahāravastumātropalakṣaṇārtham | tena yāvanto &lsquo;rthaviṣayā vyavahāre &lsquo;nukrāmyante,[^380] tad[^381] vastu dadyād darśanenānyatareṇābhiyuktaḥ | vākpāruṣyasaṃgrahaṇādau paṇaparibhāṣā kartavyā | yadi na darśitaṃ cet tanmayā[^382] dātavyam | akṛtāyāṃ tu paribhāṣāyāṃ rājadaṇḍam eva dāpyaḥ | śarīre tu nigrahe tanniṣkrayaṇaṃ[^383] suvarṇam || 8.158 ||</p>
<pre><code>**prātibhāvyaṃ vṛthādānam ākṣikaṃ saurikaṃ ca yat |**
</code></pre>
<p>**	daṇḍaśulkāvaśeṣaṃ ca na putro dātum arhati || 8.159 ||**</p>
<p>pratibhuvaḥ karma <strong>prātibhāvyam</strong> | pratibhuvā yat kartavyaṃ pararṇasaṃśodanādi tat <strong>prātibhāvyam</strong> | arhattā[^384] yogyatā | sānena pratiṣidhyate | tasyāṃ ca pratiṣiddhāyām adhikārapratiṣedhaḥ[^385] | anadhikṛtaś ca na dadātīty evaṃ na dātavyam ity uktaṃ bhavati | sarvatrārhatau kriyāpade vyākhyāyāte[^386] draṣṭavye[^387] |</p>
<pre><code>&lt;span style=&quot;text-decoration:underline;&quot;&gt;kathaṃ&lt;/span&gt; punaḥ putrasya prātibhāvyādiprāptis tarhi, tadṛṇasya pitrāgṛhītatvāt |

&lt;span style=&quot;text-decoration:underline;&quot;&gt;naiṣa doṣaḥ&lt;/span&gt; | yad yena dātavyatayāṅgīkṛtaṃ tad gṛhītatulyaphalatvād gṛhītam eva | tanniścitasvarūpatvam āpannāḥ, ataḥ pratiṣidhyante |

**vṛthādānaṃ** parihāsādinimittaṃ pratiśravaṇam: &quot;kuru kāryam idaṃ mama,[^388] pariniṣpanne[^389] idaṃ dāsyāmi&quot; iti niṣpādite kārye pitrādatte[^390] pratiśrute kathaṃcit putro na dāpyate | evaṃ pāritoṣikādi bandiparihāsādiviṣayam | yad vāham[^391] amuṣmād vaṇija etasyedyad dāpaye[^392] iti, tatra tu manuṣye preṣite kathaṃcid dātum aghaṭite 'saṃnidhānād vaṇijo 'nyato 'pi kāraṇād dattāntare pitari mṛte, putro na dāpyate | 

akṣinimittam **ākṣikam**, sabhikāya yad dhāryate 'nyato vā yat prayojanaṃ[^393] tad gṛhītam iti śakyate jñatum | tasya pratiṣedhaḥ | yaḥ parityaktabāndhavo 'kṣamālāsv eva śayyāsanavihārī prasiddhaḥ krīḍanakas tadṛṇam **ākṣikam** iti śakyate niścetum | 

surāpānanimittaṃ **saurikam** | surāgrahaṇaṃ madyopalakṣaṇārtham | tena yaḥ pānaśauṇḍo 'tyantamadyapas tadṛṇapratiṣedhaḥ | 

**daṇḍaśulkayor avaśeṣaḥ** | yatra pitrā daṇḍāṃśaḥ śulkāṃśaś[^394] ca kaścid dattaḥ paripūrṇau daṇḍaśulkau na dattau, tādṛśasya pratiṣedhaḥ | 

yatra tu na kiṃcit pitrā dattaṃ[^395] tad dāpyate | smṛtyantare 'py aviśeṣeṇoktam: &quot;prātibhāvyavaṇikśulkamadyadyūtadaṇḍāḥ putrān nādhyābhaveyuḥ&quot;[^396] (GDh 12.41) iti | tatra vikalpaḥ | mahaty aparādhe mahati ca dhane paitrike 'vaśeṣasya pratiṣedhaḥ | śulke 'py evam | svalpe tu sarvasya || 8.159 ||

**darśanaprātibhāvye tu vidhiḥ syāt pūrvacoditaḥ |**
</code></pre>
<p>**	dānapratibhuvi prete dāyādān api dāpayet || 8.160 ||**</p>
<p><strong>pūrva</strong>śloke yo <strong>vidhir</strong> mayā <strong>codita</strong> uktaḥ, yathā putrāṇāṃ na bhavati paitrikaṃ prātibhāvyam, tad <strong>darśanaprātibhāvye</strong> | yady evaṃ pratyayapratibhuvaḥ putrā dāpyantām, ata āha <strong>dānapratibhuvi prete dāyādāḥ</strong> putrā <strong>dāpyante</strong>, nānyasmin |</p>
<pre><code>&lt;span style=&quot;text-decoration:underline;&quot;&gt;yady evaṃ&lt;/span&gt; prathamo 'rdhaśloko 'narthakaḥ | dānapratibhuvaḥ putrāṇāṃ sādhana ukte[^397] sāmarthyād anyasya[^398] pratibhuvo nāsti putrāṇāṃ saṃbandha iti gamyate | atha vispaṣṭārtham ucyate | pratyayagrahaṇam api kartavyam | itarathā pratiṣedhe[^399] darśanagrahaṇād[^400] vidhau ca dānagrahaṇād ubhayaparibhraṣṭasya kiṃ vidhir uta pratiṣedha[^401] iti saṃśayaḥ syāt | 

&lt;span style=&quot;text-decoration:underline;&quot;&gt;nāsti&lt;/span&gt; saṃśayaḥ, smṛtyantare spaṣṭam uktatvāt:

darśanapratibhūr yatra mṛtaḥ prātyayiko 'pi vā |

na tatputrā ṛṇaṃ dadyur dadyur dānāya ye sthitāḥ || iti | (YDh 2.56)
</code></pre>
<p>ihāpi <strong>dānapratibhuvī</strong>ty asya vidhitvād anyatrāprāptiḥ | <strong>darśana</strong>grahaṇam upalakṣaṇārtham | anuvāde copalakṣaṇatvam adoṣaḥ | kiṃprayojanam iti cet, vicitrā ślokānāṃ kṛtir mānavī || 8.160 ||</p>
<pre><code>**adātari punar dātā vijñātaprakṛtāv ṛṇam |**
</code></pre>
<p>**	paścāt pratibhuvi prete parīpset kena hetunā || 8.161 ||**</p>
<p>anena ślokena saṃdihānaḥ praśnaṃ kṛtvottareṇa niścāyayati | saṃdehahetuḥ[^402] padadvayena &ldquo;<strong>adātari</strong>,&rdquo; &ldquo;<strong>vijñātaprakṛtau</strong>&rdquo; iti | saptamyantāni samānādhikaraṇāni padāni vyākhyāyante: <strong>adātari, pratibhuvi, pratijñātaprakṛtau</strong> ca[^403] | <strong>ṛṇam</strong> anuttamarṇaḥ <strong>kena hetunā</strong> <strong>parīpseta</strong> labdhum icchet, kiṃ kevalenaivātmavyāpāreṇa tataḥ pratibhuvaḥ putram api vyāpārayati |</p>
<pre><code>&lt;span style=&quot;text-decoration:underline;&quot;&gt;kutaḥ&lt;/span&gt; saṃdehaḥ | 

&lt;span style=&quot;text-decoration:underline;&quot;&gt;uktam&lt;/span&gt; &quot;**prete dānapratibhuvi**&quot; iti tato 'nyasmin mṛte[^404] kas tatputrāṇāṃ saṃbandhaḥ | yatas tu khalu **vijñātaprakṛtir** vijñātakāraṇaḥ pratibhūtvena dhanaṃ gṛhītvā sthita ity etan niścitam, ato bhavati buddhir asti tatputrāṇāṃ saṃbandho yatas tena ṛṇasaṃśuddhyartham asya nisṛṣṭam iti | 
</code></pre>
<p>**	punaḥ**śabdaḥ pūrvasmād viśeṣam āha | yati dānapratibhuvaḥ putrāḥ saṃbadhyante | yas tarhy adātā tasmin mṛte | <strong>dātā</strong> uttamarṇaḥ | <strong>paścāt</strong> tata uttarakālam ity arthaḥ | śeṣaṃ vyākhyātam | <strong>parīpsā</strong> prāptīchā || 8.161 ||</p>
<pre><code>**nirādiṣṭadhanaś cet tu pratibhūḥ syād alaṃdhanaḥ |**
</code></pre>
<p>**	svadhanād eva tad dadyān nirādiṣṭa iti sthitiḥ || 8.162 ||**</p>
<p><strong>nirādiṣṭaṃ</strong> nisṛṣṭaṃ svadhanād arpitam: &ldquo;bhava lagnaka idaṃ te dhanaṃ mattas tvayā saṃśodhanīyaṃ yady ahaṃ na dadyām&rdquo; | <strong>alaṃdhanaḥ</strong> paryāptadhanaḥ | yāvad dhanam uttamarṇāya dātavyaṃ tāvat paripūrṇaṃ prasṛṣṭam | svalpe tu nisṛṣṭe bahuni saṃśodhye na dāpayitavyaḥ | pūrvasya praśnasyottaram idam | yady api na[^405] dānapratibhūr adya nirādiṣṭas tat tatputro dāpyate svadhanād eva | tadvad yo[^406] nirādiṣṭaputra iti draṣṭavyam, tasyaiva prakṛtatvāt, sākṣāt pratibhuvas tu pratibhūtvād eva prāptir iti cen maivam | nirādeśanena[^407] iti sthitir eṣā śāstramaryādā | vicārād evāvalaṃbana iti siddhe yan nirādiṣṭo &lsquo;laṃbana iti caivam abhidhānaṃ tatpadyagranthānurodhena || 8.162 ||</p>
<pre><code>**mattonmattārtādhyadhīnair bālena sthavireṇa vā |**
</code></pre>
<p>**	asaṃbaddhakṛtaś caiva vyavahāro na sidhyati || 8.163 ||**</p>
<p>kāryaparyāyo <strong>vyavahāra</strong>śabdaḥ | yat kiṃcid dānādhānavikrayādikāryaṃ lekhyādi ca pramāṇam, etaiḥ kṛtaṃ tan <strong>na sidhyati</strong> kṛtam apy akṛtaṃ bhavati | <strong>mattonmattau</strong> vikhyātau |</p>
<p>**	ārto** dhanabandhunāśādipīḍitaḥ pratyupasthitabhayaś ca | yaugikatvān mattādiśabdānāṃ yāvan madādiyuktās tāvat tatpramāṇābhāvabodhako[^408] &lsquo;yaṃ pratiṣedhaḥ | pradarśanārthaṃ caitad aprakṛtisthatvamātrasya | yathokta:</p>
<pre><code>kuryād pratikṛtiṃ gataḥ | 

tad apy akṛtam evāhur asvatantraḥ sa hetutaḥ[^409] || iti |
</code></pre>
<p>aprakṛtisthaś cocyate upaplutabuddhiḥ svakāryavivecane samarthaḥ | uktaṃ ca:</p>
<pre><code>kāmakrodhābhiyuktārtabhayavyasanapīḍitāḥ[^410] |

rāgadveṣaparītāś ca[^411] jñeyās tv aprakṛtiṃ gatāḥ || iti | (NSm 1.37)
</code></pre>
<p>kāmādīnāṃ[^412] dvandvaṃ kṛtvā pīḍitaśabdena taiḥ pīḍitā iti sādhanaṃkṛteti tṛtīyāsamāsaḥ | tena pīḍitasya pratiṣedhaḥ | sa cāyaṃ saṃprati manmathādhiṣṭhitaḥ[^413] strīparirambhaṇādi parīpsamāno bhavati | abhiyuktā dyūtādikriyāntare dattāvadhānāḥ | ete hi tatra saṃsajantaḥ svāmino &lsquo;pi sva ity asya prātibhāvyādikriyāniścayasyānavadhānān na pramāṇam | yataḥ kriyāntarāvahitatayā pareṇa pṛcchyamānā idam asmai dīyatām aṅgīkṛtaṃ vā prātibhāvyam iyati vastunīdṛśe &lsquo;nena ca prakāreṇocyata ity evamādi nipuṇato nāvadhārayanti | prakṛtikriyāvighno vā mā bhūd asminn ihastha ity abhiprāyam abhyupagacchanti, &ldquo;gachca tvam, yad bravīṣi tat sarvam anuṣṭhīyate&rdquo; iti, pāratantryaṃ vāṅgīkūrvanti | tad uktam &ldquo;svatantraḥ sa hetutaḥ&rdquo; iti | yena hetunāsvatantro &lsquo;pramāṇaṃ so &lsquo;sya svatantrasyāpi hetur vidyate | yathāsvatantraḥ svam api na viniyuṅkte evam ayam api kāmādivaśīkṛto &lsquo;rthavivekaṃ kāryāṇāṃ ca guṇadoṣau kriyamāṇāv anadhigacchann asvatantreṇa tulyo bhavati | ārto vyākhyātaḥ | abhiyuktārtaśabdau[^414] ca dharmivacanau lakṣaṇayā dharmaparau[^415] vijñeyau | abhiyogo &lsquo;bhiyukta āturatā ārta iti[^416] | vyasanāni kāmakrodhasamutthitāni mṛgayādīni | abhiyukto[^417] vyasany api kāṃcit kriyāṃ tātparyeṇa kurvann ucyate | avyasanyapravṛtto &lsquo;pi taddhyānarataḥ[^418] | atha vā kāmakrodhaśabdau kāmini krodhavati vartete | atra ca pakṣe bhayavyasanaśabdau kṛtadvandvau tṛtīyāntau pīḍitaśabdena saṃbadhyete | anye tu svatantrā eva | rāgadveṣābhyāṃ parītā vyāptāḥ | rāgaḥ kvacid ātmīyeṣv abhiṣaṅga ātmīyatayā parigṛhītasya kasyacit[^419] saṃbandhināpi dhyāyato vābhipretasiddhau manasaḥ paritoṣo rāgaḥ, tadviparīto dveṣaviṣayaḥ | paripathiny anātmīyatayā parigṛhīte tadasvāsthyatadviparyayāt parituṣṭivṛttir ity evamādirūpau rāgadveṣau | sarvathāsya bhāvabuddhiś calitā kṣaṇam api vivakṣite kārye nāvatiṣṭhate | anyad vadann anyad ācarati[^420] | evaṃrūpo &lsquo;prakṛtisthaḥ | anyathā sarva eva puruṣāḥ kāmādiyuktāḥ jarājīrṇākṣiśirorogārttimanto &lsquo;prakṛtisthāḥ[^421] syuḥ | na caivam[^422] |</p>
<pre><code>**adhyadhīno** garbhadāsaḥ putraśiṣyau bhāryā ca | yadāpi rūḍhyā garbhadāsa evādhyadhīnas tathāpy asvatantropalakṣaṇārthatvāt sarva eva te gṛhyante | svadhanadānādi svāminam anujñāpya yat kurvanti tat sidhyati | tathā ca nāradaḥ:

yad bālaḥ kurute kāryam asvatantrakṛtaṃ ca yat |

akṛtaṃ tad iti prāhuḥ || (NSm 1.35) iti

asvatantraḥ smṛtaḥ śiṣya ācārye tu svatantratā |

asvatantrāḥ striyaḥ putrā dāsādyaś ca parigrahaḥ ||

svatantras tu[^423] gṛhī yasya tasya tat[^424] syāt kramāgatam || (NSm 1.29–30)

&lt;span style=&quot;text-decoration:underline;&quot;&gt;nanu&lt;/span&gt; yadi na svātantryaṃ strīṇām ucyate, puṃsaś ca svātantryam, etad anupapannam | yataḥ sādhāraṇaṃ dhanam | katham ekākī manuṣyo bhāryayānanujñāto dānavikrayādibhyaḥ prabhavet | 

&lt;span style=&quot;text-decoration:underline;&quot;&gt;atroktam&lt;/span&gt;[^425] | 

strīkṛtāny apramāṇāni kāryāṇy āhur anāpadi | iti | (NSm 1.22)
</code></pre>
<p>tathā &ldquo;kule jyeṣṭhaḥ&rdquo; ity upakramya, &ldquo;tatkṛtaṃ syāt kṛtaṃ kāryaṃ nāsvatantrakṛtam kṛtam&rdquo;[^426] (NSm 1.38) iti ca | dhanasādhāraṇye hi puruṣo &lsquo;pi strīvad asvatantraḥ | yac chabde svāmyaṃ pāratantryaṃ ceti tad viruddham iva, svāmitvam atra etā[^427] ca vyavasthā iti yojyaṃ bhavati | pāratantryaṃ paravidheyatā tadicchānuvartitvam | yadi ca paratantraḥ parecchām antareṇa viniyoktuṃ na labhate, kīdṛśam asya svāmyam[^428] | atha dānādhānavikraye yatra prakṛtatvād anīśāḥ | svaśarīre paribhogādau yāvadicchaṃ svadhanaṃ[^429] viniyojyate, paratantramahādhanānāṃ[^430] śāstranigṛhītātmanāṃ dvijānāṃ yenātmopabhogo[^431] bhavet | bālasya svāmyapāratantre upapanne[^432] | yadā prāptavyavahāras tadā īśiṣyate[^433] | evaṃ putrādāv api[^434] | striyās tu na kadācid apāratantryam |</p>
<pre><code>bālayā vā yuvatyā vā vṛddhayā vāpi yoṣitā |

na svatantreṇa kartavyaṃ kāryaṃ kiṃcid iti sthitiḥ || (MDh 5.145)

svāmyapāratantrye strīṇāṃ samāveśa[^435] ucyate | na pāratantravacanena strīṇāṃ svadhanaviniyoganiṣedhaḥ kriyate | kiṃ tarhi, asthāne dānādhānavikrayādi vāryate | paratantrāḥ, āsāṃ sthānaṃ nirūpaṇīyam, na hi tāḥ[^436] svayaṃ vivektum alam — eṣa pātram arhati bhūmihiraṇyādipratigraham, anena kanyāsaṃbandhaṃ kuryāt, idaṃ dravyam asmāt kretuṃ[^437] vikretuṃ vārhatīty evamāditayā[^438] jñātavyam | ato lekhyādikāle bhartrādyanumatir upayujyate | kevalā kṛte kārye &quot;nāhaṃ kiṃcij jānāmi,[^439] tvayā vipralabdhāsmi&quot; iti vacanasyāvasaratvāt | bhartrādyanumatau tu kiṃ vakṣyati | tad uktam |

etāny api pramāṇāni bhartā yady anumanyate |

putraḥ patyur abhāve vā rājā vā patiputrayoḥ[^440] || (NSm 1.23)
</code></pre>
<p>asvātantryam[^441] api niyamitam |</p>
<pre><code>anuśiṣṭā visarge ca vikraye ceśvarā[^442] matā | (NSm 1.34)
</code></pre>
<p>api buddhipūrve[^443] bālaskhalite[^444] svāminā patnyādayo niyojyā anubandhādinā, na tu[^445] svāmyavisarge &lsquo;pi |</p>
<pre><code>sā sadyaḥ saṃniroddhavyā tyajed vā kulasaṃnidhau | (MDh 9.83)
</code></pre>
<p>iti strīṇām eva na puṃsaḥ pāratantryam, patitasyāpy ā prāyaścittasamāpteḥ pratīkṣaṇopadeśaḥ | ato na[^446] vikrayo &lsquo;pi dāsādīnāṃ garīyasyām āpadi kutracid asti | teṣu svāmina ity etad apekṣya | bhāryāśiṣyadāsīnāṃ yathāsvaṃ pāratantryaṃ | dhanasādhāraṇyāt tu na bhartur anujñāṃ vinā[^447] bhāryāyā yāgādau kvacid adhikāra iti sthitam |</p>
<pre><code>&lt;span style=&quot;text-decoration:underline;&quot;&gt;yac cedam&lt;/span&gt;,

putrāṇāṃ bhartari prete vaśe tiṣṭhatu[^448] sā tathā | (?)

jīvator asvatantraḥ syāj jarayāpi samanvitaḥ | (NSm 1.32)

tayor api pitā śreyān abhāve bījino matā[^449] || (NSm 1.33)
</code></pre>
<p>iti anena putrāṇāṃ pāratantryam, nanu cānyonyavyāhṛtam iti |</p>
<pre><code>&lt;span style=&quot;text-decoration:underline;&quot;&gt;nāsti&lt;/span&gt; vyāghātaḥ | anadhikāriṇi putre bāle mātṛparatantratā | mātus tu putre pāratantryam | mātṛdhanarakṣaṇaṃ corādidoṣebhyaḥ | putrasyāpi yat pitari pāratantryaṃ tad apṛthakkṛtasya[^450] tadgṛhe[^451] nivasataḥ[^452] | yadā tu pitṛvibhakto[^453] dhanaṃ svayam arjitavāṃs[^454] tadā 

ūrdhvaṃ tu ṣoḍaśād varṣāt putraṃ mitravad ācaret | 
</code></pre>
<p>iti svātantryam eva |</p>
<pre><code>**bālo** 'prāptavyavahāraḥ ṣoḍaśavarṣāt prāk | 

**sthaviro** luptasmṛtiḥ jarābhibhūto 'tītavyavahāraḥ | yady apy ayaṃ kasyāṃcid velāyāṃ prakṛtistho 'pi bhavati tathāpi na pramāṇam apratyayāt | yasya tu bhartuḥ strī janānāṃ kāryapratibandhena vartate tayānujñātam etad bhavati | 

**asaṃbaddhakṛtaḥ**[^455] | parārtham aniyukto yo vyavahārayati, na bhrātā na pitā, &quot;devadattāya śataṃ dhārayati&quot; ityevamādi vaktuṃ na labhyate | ye tu bhrātaraḥ samānakāryāḥ sarve ca tulyavyavahāriṇas teṣām anyatareṇāpi gopaśvādivikrayo gṛhādibandhanaprayogādi ca kriyamāṇaṃ sidhyati, saṃbandhitvāt[^456] | 

**vyavahāra**śabdaḥ sarvavyavahāragrahaṇārthaḥ | prakaraṇād ṛṇavyavahāra eva syāt || 8.163 ||

**satyā na bhāṣā bhavati yady api syāt pratiṣṭhitā |**
</code></pre>
<p>**	bahiś ced bhāṣyate dharmān niyatād vyāvahārikāt || 8.164 ||**</p>
<p>kasyacid anuṣṭheyasyārthasya pratipādakaḥ śabdo <strong>bhāṣā</strong> sāmānyena bhavati | yo &lsquo;rthas tayā pratipādyate, so &lsquo;nuṣṭheyaḥ | kiṃ sarvāpi bhāṣā[^457] na satyā | nety āha | <strong>bahiś ced dharmāt</strong> — dharmabāhyaṃ yad ucyate śāstrācāraviruddham — pañcakād adhikā vṛddhiḥ, bhāryāpatyvikrayādiḥ, anvayinaḥ sarvasvadānam ity evamādi | <strong>yady api syāt pratiṣṭhitā</strong>[^458] patralikhitāḥ pratibhuvo vā dattās tathāpi na sidhyati | <strong>vyāvahāriko dharma</strong> ācāranirūḍhaḥ | <strong>niyato</strong> &lsquo;nādir nedānīṃtanaḥ | pūrvaśeṣaṃ caitat | asvatantrāprakṛtisthaiḥ kṛtaṃ dānādyaniścitam iti na pramāṇam || 8.164 ||</p>
<pre><code>**yogādhamanavikrītaṃ yogadānapratigraham |**
</code></pre>
<p>**	yatra vāpy upadhiṃ paśyet tat sarvaṃ vinivartayet || 8.165 ||**</p>
<p><strong>yogaḥ</strong> chadma | tena yad[^459] <strong>ādhamanaṃ</strong>[^460] bandhakārpaṇaṃ kṛtam[^461] etac ca jñāyate asatyakāryaṃ[^462] kṛtam iti[^463] | <strong>tad</strong> rājā <strong>vinivartayet</strong> | kaścid dhanikenoparudhyamāna āha &ldquo;na me kiṃcid asti&rdquo; iti[^464] | &ldquo;nanu kṣetraṃ sthaṇḍilaṃ vāso &lsquo;sti tad[^465] arpaya&rdquo; ity anayā śaṅkayā guhyaṃ svajanāya[^466] kasmaicid asāv ādhānīkaroti | tata āha &ldquo;tad anyasya mayā bandhakīkṛtam&rdquo; iti | etac ca jñāyate | saty api prakāśalekhye tasya ādhātṛtāyogāt | yadi hi paramārthatayādhitvena kṛtaṃ katham ādhātaiva[^467] bhuṅkta iti | evaṃvidhaṃ yogādhamanam[^468] apramāṇīkṛtya dhanine kṣetrādi dāpayitavyo &lsquo;dharmarṇaḥ | yasya cānyenāgamena svāmyaṃ dhanadānakāla āgamāntareṇa karaṇaṃ karoti tad api yogādhamanam[^469] | tatrādharmarṇo yasya vānenāgamena svāmyaṃ kalpitaḥ[^470] satyam āgamaṃ kārayitavyaḥ |</p>
<pre><code>evaṃ **vikrayādi** |[^471] yo 'lpena mūlyena mahārgham arthaṃ[^472] vikrīṇīte, yo vā naiva mūlyaṃ kretur ādatte, yac cāha:[^473] &quot;te iha[^474] vikrītaṃ mayā tavedam&quot; iti, sa uttarakālam &quot;vikrītaṃ tvayā mamedam[^475]&quot; iti &quot;gṛhāṇa mūlyam&quot; iti[^476] na labhate vaktum | na cāyaṃ vikrayānuśayo daśāhāt pareṇāpi nivartayed iti | yo vāptena krāyayati pūrvokte nimitte[^477] sati nimittāntare vā sati vikrīṇīte na ca rūpakādibhiḥ krayo 'pahartavyavyavahāre[^478] dṛśyate na ca rūpakādisaṃcayaśīla ityādinā yogavikrayādhigamaḥ | 

**yogadānapratigraham** | yad[^479] ubhavasvāmikam anyatareṇa[^480] pratigrahītrā saha saṃvidaṃ kṛtvā dīyate,[^481] evamādi **yogadānapratigraham** | dānaṃ ca pratigrahaś ceti vigṛhya dvandvaikavyavahāraḥ |[^482] yady api dānapratigrahakriyayor anyataropādānenaivetarākṣepaḥ — nyathāsvarūpāsiddheḥ — tathāpi kriyādvayopadānaṃ vṛttapūraṇārtham | atha vaikakriyopādāne tatkāriṇa eva daṇḍaḥ syāt, na dvitīyasya, saty api tatsādhanatve śabdenānupādānāt | ato dātuḥ pratigrahītur dvayor daṇḍārthaṃ bhedenopādānam | 

&lt;span style=&quot;text-decoration:underline;&quot;&gt;tathā&lt;/span&gt; sati **yogādhamanavikrītam** ity atrāpi krayādidvitīyakriyopādānaṃ kartavyam | 

&lt;span style=&quot;text-decoration:underline;&quot;&gt;na kartavyam&lt;/span&gt;[^483] |smṛtyantarād vā sāmānyaśāstrād vānupādāne daṇḍaḥ syāt |

**yatra vāpy upadhiṃ paśyed** iti | **upadhiḥ** chadma | anenaiva[^484] anyatrāpy etābhyaḥ kriyābhyaḥ upadhir nivartyaḥ | yathā kaścid dhaninoktaḥ: &quot;yāvad[^485] iyadbhir ahobhir dātavyam iti pratibhuvaṃ na sthāpayasi, tāvat tvāṃ na tyakṣyāmi&quot; iti | tasmiṃs tūṣṇībhūte kaścid uttamarṇena saha saṃvidaṃ karoti &quot;mām asya[^486] pratibhuvaṃ gṛhāṇa yāvad enam upapīḍayāmi bahv anena mamāpakrtam aham asya pīḍārtha eva pratibhūr na mayā kiṃcid dātavyam&quot; iti, tatrottamarṇaḥ prakāśam āha &quot;yady anyas te pratibhūr nāsti, karmādikaṃ na prārthayase, nūnaṃ jihīrṣitaṃ te dhanam&quot; | sa pīḍitaḥ pratyāha &quot;naitena saha mamedṛśo vyavahāraḥ pravṛttapūrvḥ&quot; iti | pratibhūḥ punar āha &quot;bhavāni tavāhaṃ pratibhūḥ&quot; | so 'nichan pīḍoparodhād āha &quot;yathecchasi tathā kuru&quot; | nāsya pūrvakriyāsv antarbhāvaḥ | 

evaṃ kṛṣivāṇijyaśilpārambhādikriyāḥ etadvyatirekiṇyaḥ pratidarśanīyāḥ | udāharaṇamātraṃ dānādhamanavikrayāḥ | 

tad etad yogakṛtaṃ kāryaṃ yāvat kiṃcana **tat sarvaṃ** rājā **nivartayet** | rājā kṛtam apy akṛtam ādiśen na pramāṇīkuryāt | kartāraṃ kārayitāraṃ ca daṇḍayet || 8.165 ||

**grahītā yadi naṣṭaḥ syāt kuṭumbe ca**[^487]** kṛto vyayaḥ |**
</code></pre>
<p>**	dātavyaṃ bāndhavais tat syāt pravibhaktair api svataḥ || 8.166 ||**</p>
<p>uktaṃ yena gṛhītam ṛṇaṃ tena pratidātavyam | tadabhāve putrapautrais tadabhāve tadṛkthagrāhiṇā[^488] | na tadvyatirekenānyasya[^489] dānaṃ prāptam iṣyate | atre kvacid viṣaye tadartham idam ucyate | yena gṛhītaṃ dhanaṃ sa cen <strong>naṣṭo</strong> mṛto deśāntaraṃ gato vā — <strong>kuṭumbe</strong>[^490]** ca kṛto vyayaḥ** — **dātavyaṃ bāndhvais tad** bhrātṛtatputrapitṛvyādibhiḥ **pravibhaktair** vibhaktadhanair api **svataḥ** svadhnād ity arthaḥ | yāvad bhrātaraḥ saha vasanti teṣāṃ yad ṛṇam upajātaṃ tad gṛhamadhyād eva dīyate | tacchiṣṭe[^491] &lsquo;sya vibhāgaḥ | yathoktam |</p>
<pre><code>pitṛvyeṇāvibhaktena bhrātrā vā yad ṛṇaṃ kṛtam |

mātrā vā yat kuṭumbārthaṃ dadyus tat sarvam ṛkthataḥ[^492] || iti |
</code></pre>
<p>avibhaktānām anyatamena yat kuṭumbārtham ṛṇaṃ kṛtaṃ tad bhrātṛpitṛvyatatputrādayaḥ sarve dadyur na tv akuṭumbārtham ity arthaḥ | avibhaktagrahaṇāt teṣām eva tathāvidham ṛṇaṃ saṃbhavet prāyaḥ | na hi pravibhaktāḥ[^493] parakīyakuṭumbabharaṇārtham[^494] ṛṇaṃ gṛhṇanto dṛśyante | ataḥ[^495] <strong>pravibhaktair apīty</strong> āha ¦ <strong>api</strong>śabdād avibhaktaiś ca | yadi kaścid bhrātṝṇāṃ vibhaktānāṃ svakuṭumbabharaṇam akṛtvā pravased itaraś ca mahāsatvatayā tadīyaṃ kuṭumbhaṃ bibhṛyāt, tatra vibhakenāpi bhrātrā pitṛvyeṇa vā yad ṛṇaṃ kṛtaṃ tad itaro dadyād eva deśāntarāgataḥ || 8.166 ||</p>
<pre><code>**kuṭumbārthe 'dhyadhīno 'pi vyavahāraṃ yam ācaret |**
</code></pre>
<p>**	svadeśe vā videśe vā taṃ jyāyān na vicālayet || 8.167 ||**</p>
<p>tiṣṭhantu tāvad bhrātrādayaḥ | <strong>kuṭumbārthe &lsquo;dhyadhīno &lsquo;pi</strong>[^496] gṛhabhṛtyo[^497] &lsquo;pi <strong>vyavahāraṃ</strong> gopaśvādivikrayaṃ kṣetrasthaṇḍilādiprayogaṃ karṣaṇāya ṛṇaṃ vyavahāraṃ vā <strong>yam ācaret</strong> <strong>svadeśe videśe vā</strong> saṃnihitasya proṣitasya vā, <strong>taṃ jyāyān</strong> gṛhasvāmī <strong>na vicālayet</strong> avicāryaiva sādhu kṛtam ity anumanyeta |</p>
<pre><code>&lt;span style=&quot;text-decoration:underline;&quot;&gt;anye tu&lt;/span&gt; pūrvaśeṣo 'yam arthavādo na vidhir ity āhuḥ | 

&lt;span style=&quot;text-decoration:underline;&quot;&gt;tad uktam&lt;/span&gt; | na hy arthavādatābījaṃ kiṃcid asti | vibhajyamānaṃ sākāṅkṣam ṛṇam atra[^498] yattacchabdābhisaṃbandhāt[^499] | 

atha &quot;mattonmattārtādhyadhīnaiḥ&quot; (MDh 8.163) ity[^500] asvātantryād adhyadhīnasya,[^501] tatkṛtam apramāṇam[^502] iti | akuṭumbārthe saṃnihite[^503] ca svāmini na yuktaṃ kalpayitum | anyathā kuṭumbāvasādaḥ syāt | atas tadbharaṇātmake vyāpāre pramāṇībhavati daivād adhīnaḥ[^504] || 8.167 ||

**balād dattaṃ balād bhuktaṃ balād yac cāpi lekhitam |**
</code></pre>
<p>**	sarvān balakṛtān arthān akṛtān manur abravīt || 8.168 ||**</p>
<p>yathā na bālāsvatantrāprakṛtisthopadhikṛtṃ pramāṇaṃ tadvad balakṛtam api | <strong>sarvān balakṛtān arthān</strong> nivartyān[^505] ity eva vidhiḥ | <strong>bhuktaṃ dattaṃ lekhitam</strong>[^506] ity udāharaṇamātram | tatra <strong>balād dattaṃ</strong> yad anupayujyamānaṃ kṣetrārāmādi vāhanāya dīyate vṛddhikāmo vā yad dhanaṃ balād[^507] āropayati bhāravāhanam anicchatāṃ gṛheṣu mūlārpaṇaṃ paṇyam aśnute | <strong>lekhitaṃ</strong> patrakaraṇam | <strong>sarvān</strong> ity anyān apy evaṃvidhān <strong>arthān</strong> kāryāṇīty arthaḥ | &ldquo;yogādhamanam&rdquo;[^508] (MDh 8.165) iti atra nipuṇaṃ darśitam atrāpi śloke samasya yogabale śakye[^509] prakṣeptuṃ pṛthak ślokadvayakaraṇam | vicitrā ślokasya kṛtir manoḥ |</p>
<pre><code>mattonmattārtādhadhīnair[^510] bālavṛddhair[^511] balāt kṛtaḥ[^512] |

asaṃbaddhena[^513] yogāc ca vyavahāro[^514] na sidhyati || iti |
</code></pre>
<p>na[^515] siddhyaty eva na mānavad bhavati || 8.168 ||</p>
<pre><code>**trayaḥ parārthe kliśyanti sākṣiṇaḥ pratibhūḥ kulam |**
</code></pre>
<p>**	catvāras tūpacīyante vipra āḍhyo vaṇiṅ nṛpaḥ || 8.169 ||**</p>
<p>pareṇārthyamāne sākṣyaṃ prātibhāvyaṃ vyavahārekṣaṇaṃ[^516] ca kartavyam kulādibhiḥ, na svayam upetya haṭḥāt | ataḥ svayaṃ kurvanto na pramāṇībhavanti | atha vā parasyārthaṃ kurvantaḥ kleśam āpnuvanti | na hy eṣāṃ svārthagandho &lsquo;sti | ato balān na kārayitavyāḥ | <strong>kulaṃ</strong> vṛddhapuruṣāḥ[^517] |</p>
<pre><code>pareṇa vārthyamānā **viprā**daya **upacīyante** | ato na haṭhād anicchan vipraḥ pratigrahītavyaḥ[^518] | atha vā parasaṃbandhino 'rthāyopacayo viprasya — ataḥ svārthā pravṛttir na parārthaiva — tena vipreṇa na balāt taddānādāne[^519] pravartanīyam | haṭhabalasādhyaṃ[^520] dānam iti lokapravādo na dāpayantaṃ niṣedhati, tad icchantaṃ dāpayet | yācñayā tu[^521] balam | 

evam **āḍhyaḥ** kuśīdavṛttir dhanavān iva na prayojanīyaḥ | kim iti kusīdaṃ vyavahāre 'nyasmai dadāti na mahyam iti | atha vā tena balato[^522] 'nyasmin necchati[^523] tad vyayaṃ kurvati[^524] na[^525] dhanam āropayitavyam | yataḥ pareṇārthyamāna upacīyate na balāt prayuñjānaḥ, śāstraniṣedhāt | 

evaṃ **vaṇik** kusīdī[^526] dhanavṛddhikāma eva vyavahārayati | **vaṇik** paṇyajīvī | 

**nṛpo** rājāpi prayuktarājadaṇḍam ādadāna upacīyate | na tu balādiprotsāhanena vyavahārayan | tad uktam &quot;notpādāyet[^527] svayaṃ kāryam&quot; (MDh 8.43) iti | 

viprādīnāṃ vidhir anuvādo rājño dṛṣṭāntārthaḥ | atha vā sarvasyodāharaṇaprapañcaḥ, tathāgretano 'pi || 8.169 ||

**anādeyaṃ nādadīta parikṣīṇo 'pi pārthivaḥ |**
</code></pre>
<p>**	na cādeyaṃ samṛddho &lsquo;pi sūkṣmam apy artham utsṛjet || 8.170 ||**</p>
<p>karadaṇḍaśulkādi śāstravihitaṃ varjayitvānyat pauradhanam <strong>anādeyaṃ</strong> rājñaḥ[^528] kṣīṇakośasyāpi | yat tu śāstranyāyāgataṃ rakṣānirveśadhanaṃ tat <strong>sūkṣmaṃ</strong> kārṣāpaṇamātram <strong>api na</strong> tyajet | tad uktam:</p>
<pre><code>valmīkapathavad rājā kośavṛddhiṃ tu kārayet | iti || 8.170 ||

**anādeyasya cādānād adeyasya ca varjanāt |**
</code></pre>
<p>**	daurbalyaṃ khyāpyate rājñaḥ sa pretyeha ca naśyati || 8.171 ||**</p>
<p>anādānārham <strong>anādeyam</strong> | &ldquo;arhe kṛtyaḥ&rdquo; (Pāṇ 3.3.169) | tac ca darsitam | <strong>daurbalyaṃ khyāpyate</strong> prakṛtibhiḥ[^529] &ldquo;asmān daṇḍayati, stenāṭavikasāmantādīn na śakto vijetum&rdquo; iti | pareṣv aśaktiṃ[^530] prathayanti rāṣṭrīyāḥ | atas tair abhiṣeṇyamāno viraktaprakṛtir iha naśyati | ādānād <strong>iha, pretya</strong> ca adharmadaṇḍanāt[^531] || 8.171 ||</p>
<pre><code>**svādānād varṇasaṃsargāt tv abalānāṃ ca rakṣaṇāt |**
</code></pre>
<p>**	balaṃ saṃjāyate rājñaḥ sa pretyeha ca vardhate || 8.172 ||**</p>
<p>svasya nyāyaprāptasy<strong>ādānam</strong>, śobhanaṃ vādānam | bhavyam eva śobhanam | <strong>varṇayor</strong> eva <strong>saṃsargaḥ</strong> samānajātīyair <strong>varṇasaṃsargaḥ</strong> | dviṣṭhatvāt saṃsargasya ca saṃbandhinor aśrutatvād varṇānāṃ prastutatvāt tatraivāpekṣā yuktā | yas tu varṇānām avāntaraprabhavaiḥ[^532] saṃsargo nāsau varṇānām eva saṃbandhitayā vyapadeṣṭuṃ śakyate |</p>
<pre><code>kaścit tu nakāraṃ paṭhati: &quot;varṇāsaṃsargāt&quot; iti | sarvathā varṇasaṃkarapratiṣedhānuvādo 'yam | durbalānāṃ balavadvidveśibhir abhibhūyamānānāṃ tebhyas[^533] trāṇād dhetoḥ |

**rājño balaṃ saṃjāyate** | samyagvyavahāradarśanaṃ kartavyam adharmadaṇḍanaṃ[^534] ca na kartavyam ity etadviśeṣāḥ paṭhiṣyante ślokānām arthavādāḥ || 8.172 ||

**tasmād yama iva svāmī svayaṃ hitvā priyāpriye |**
</code></pre>
<p>**	varteta yāmyayā vṛttyā jitakrodho jitendriyaḥ || 8.173 ||**</p>
<p>tathā caitad eva prapañcayati | ayaṃ sevaka ātmīyaḥ, ataḥ <strong>priyaḥ</strong>, ayaṃ ca[^535] kevalaṃ rāṣṭravāsī, yasyaiva rāṣṭraṃ tam evāvatiṣṭhate, ato <strong>&lsquo;priyaḥ</strong> | tad <strong>hitvā</strong>[^536] <strong>yamavat</strong> prajāsu tulyaḥ paripālane vyavahāre ca syāt | īdṛśī hi yamasya vṛttir dṛṣṭā | yamasyety aṇo bādhakaṃ tatraupasaṃkhyānikaṃ yakāram icchanti | kaḥ punar yamatulyatāṃ bhajati, <strong>jitakrodho jitendriyaḥ</strong> | rāgadveṣau jayet, pratyāsaṅgākhyānena[^537] || 8.173 ||</p>
<pre><code>**yas tv adharmeṇa kāryāṇi mohāt kuryān narādhipaḥ |**
</code></pre>
<p>**	acirāt taṃ durātmānaṃ vaśe kurvanti śatravaḥ || 8.174 ||**</p>
<p><strong>adharmeṇa yaḥ kāryāṇī</strong> kurute sa <strong>mohād</strong> eveha vyāmūḍho dharmaṃ jahyāt | tasyedam adharmajaṃ[^538] phalam: viraktaprakṛtitayā <strong>vaśe kurvanti śatravaḥ</strong> | viraktā hi prakṛtayaḥ kruddhalubdhabhītāvamānitāḥ parair upajapyeran | tataś ca bahukṛtvo[^539] <strong>vaśe kurvanti</strong> | daṇḍayanti badhnanti ghnanti rāṣṭram apaharanti cety eṣa vaśīkāraḥ || 8.174 ||</p>
<pre><code>**kāmakrodhau tu saṃyamya yo 'rthān dharmeṇa paśyati |**
</code></pre>
<p>**	prajās tam anuvartante samudram iva sindhavaḥ || 8.175 ||**</p>
<p><strong>sindhavo</strong> nadyo yathā <strong>samudram</strong> āśrayanti, āśritāś cānurāgiṇyas tanmayyo vasanti, na tato nivartante, evaṃ kāmakrodhajayād rājānaṃ prajāḥ samayogakṣemās tanmayyaḥ saṃpadyante || 8.175 ||</p>
<pre><code>**yaḥ sādhayantaṃ chandena vedayed dhanikaṃ nṛpe |**
</code></pre>
<p>**	sa rājñā taccaturbhāgaṃ dāpyas tasya ca tad dhanam || 8.176 ||**</p>
<p><strong>chanda</strong> icchā | tena rājānam ajñāpayitvā yadā prāguktaiś caturbhir upāyaiḥ svecchayā[^540] dhanamārgeṇa pravṛttaṃ tathābhūtaṃ vā rājapuruṣair[^541] āhvānayet, aham anenaitatpradeśe rudhye, dehi dhanam iti[^542] | sa ca pṛṣṭo[^543] dhārayāmīti yat pratipadyate, sa rājñā caturthaṃ bhāgaṃ daṇḍāpayitavyaḥ | yāvat tasmai dhārayati tasya tatra sarvam ṛṇaṃ dāpyaḥ[^544] | śataṃ ced dhārayati pañcaviṃśatir daṇḍanīyaḥ | śataṃ tasya dāpyaḥ | evaṃ pañcaviṃśatiḥ[^545] | na tv iyaṃ bhrāntiḥ kartavyā: śate[^546] rājñaḥ pañcaviṃśati śiṣṭaṃ dhanikasya | dhaniko hi tathā daṇḍitaḥ syān narṇikaḥ || 8.176 ||</p>
<pre><code>[^547]**karmaṇāpi samaṃ kuryād dhanikāyādharmarṇikaḥ |**
</code></pre>
<p>**	samo &lsquo;vakṛṣṭajātis tu dadyāc chreyāṃs tu tac chanaiḥ || 8.177 ||**</p>
<p>nirdhano &lsquo;dhamarṇo nirdhanatvān na mucyate | kiṃ tarhi, karma kārayitavyaḥ | preṣyatvaṃ vrajet | yāvatā dhanena tat karma karmakaraḥ karoti, tat tasya praviṣṭaṃ saṃpady[^548] api kartavyam | karma</p>
<p>kurvataś ca salābhadhane praviṣṭe dāsyān mokṣaḥ | <strong>samaṃ kuryāt</strong>, uttamarṇena | anantaraṃ[^549] śuddhe dhane nottamādhamavyavahāraḥ | itarathaika uttamarṇo &lsquo;paro &lsquo;dhamarṇa[^550] etac ca kāryate | brāhmaṇavarṇaḥ[^551] <strong>samaḥ</strong>, samānajātīyaḥ, <strong>avakṛṣṭajātir</strong> hīnajatīyaḥ | <strong>śreyāṃs</strong> <strong>tū</strong>ttamajātīyo guṇādhiko vā | <strong>śanaiḥ</strong> krameṇa yathotpādaṃ dadyāt | nārade paṭhyate: &ldquo;brāhmaṇas tu parikṣīṇo śanair dadyād yathodayam[^552]&rdquo; (NSm 2.43) iti | ato rājñā dhanikadhanasaṃśuddhyarthaṃ parikṣīṇo brāhmaṇo na pīḍayitavyaḥ, uttamarṇaś ca rakṣaṇīyaḥ || 8.177 ||</p>
<pre><code>**anena vidhinā rājā mitho vivadatāṃ nṛṇām |**
</code></pre>
<p>**	sākṣipratyayasiddhāni kāryāṇi samatāṃ nayet || 8.178 ||**</p>
<p><strong>aneneti</strong> pūrvoktaprakārapratyavamarśaḥ | <strong>vidhinā</strong> prakāreṇa | <strong>sākṣipratyayasiddhāni</strong>[^553] | <strong>siddha</strong>śabdaḥ pratyekam api saṃbadhyate[^554] | sākṣibhiḥ siddhāni nirṇītāni | prayayaḥ anumānaṃ daivī vā kriyā | <strong>kāryāṇi</strong> na kevalam ṛṇādānam anyad api | <strong>samatāṃ nayet</strong>[^555] | arthipratyarthivipratipattim apākuryād aikyamatyam[^556] utpādayet |</p>
<pre><code>upasaṃhṛtam[^557] ṛṇādānam | samāpto vyavahāraḥ, sarvatra jayaparājayaprakārāṇām evaṃrūpatavāt | na hi sākṣyādibhya ṛte kiṃcid uttareṣu vivādeṣu pratipattinirāsanimittam | kevalaṃ daṇḍaviśeṣas tatsvarūpaṃ ca vaktavyam ity uttaraḥ prapañcaḥ | kīdṛśo 'svāmivikrayaḥ kīdṛśo 'nuśaya iti svarūpaṃ vyavasthāpyate || 8.178 ||

**kulaje vṛttasaṃpanne dharmajñe satyavādini |**
</code></pre>
<p>**	mahāpakṣe dhaniny ārye nikṣepaṃ nikṣiped budhaḥ || 8.179 ||**</p>
<p>prakhyātābhijanaḥ <strong>kulajaḥ</strong> | yasya pitṛpitāmahā vidvāṃso dhārmikā mahāparigrahāḥ svakulāṃśanigṛhītā[^558] nākārye pravartante | sa hi svalpām api garhaṇāṃ soḍhum asamarthaḥ | nitarāṃ na[^559] ca nindanti janāḥ | <strong>vṛttaṃ</strong> śīlam ācāro janāpavādabhīrutā svābhāvikam | <strong>saṃpannaḥ</strong> tad yuktaḥ | <strong>dharmajñas</strong> tu smṛtipurāṇetihāsābhyāsasaṃjātatadarthāvabodhaḥ | <strong>satyavādī</strong> bahukṛtvaḥ kāryeṣv adṛṣṭākārye[^560] saṃbhāvyamāno vṛttābhidhānaḥ | <strong>mahāpakṣaḥ</strong> suhṛtsvajanarājāmātyādyanugrahītamahimattvena[^561] duṣṭarājādhikāriṇāṃ gamyo na bhavati | <strong>dhanī</strong> svadhanarakṣārtham adṛṣṭabhayāc ca na paradravyāpahāraṇe vartate: &ldquo;asti me paryāptaṃ dhanaṃ kiṃ parakīyena, kathaṃcij jñāte daṇḍyaḥ syām&rdquo; iti | <strong>āryo</strong> dharmānuṣṭhāyī ṛjuprakṛtir vā | <strong>nikṣepam</strong>[^562] | nikṣipyamāṇaṃ suvarṇādidravyaṃ karmasādhanena ghañocyate | nikṣiped rakṣārthaṃ sthāpayed <strong>budhaḥ</strong> | evaṃ nikṣipan prājño bhavati | anyathā mūrkhaḥ saṃpadyate |</p>
<pre><code>suhṛd bhūtvopadisati dṛṣṭam | nāyam adṛṣṭārtho 'ṣṭakādivad upadeśaḥ | īdṛśi puruṣe nikṣiptasya na vipralayo[^563] bhavati, evaṃvidhe na nikṣiptam aneneti śaṅkā na bhavati | yas tu nagnakitavapānaśauñḍādiḥ sa kenacid ākṛṣṭo 'pi matpitrāsya[^564] haste nikṣiptaṃ mayā ceti na śaṅkāspadam, suvarṇāder mahato dhanasya nikṣepadhāraka iti | kākaṇī mātrikebhiyujyamāne[^565] bhavaty eva || 8.179 ||

**yo yathā nikṣiped dhaste yam arthaṃ yasya mānavaḥ |**
</code></pre>
<p>**	sa tathaiva grahītavyo yathā dāyas tathā grahaḥ || 8.180 ||**</p>
<p><strong>yatheti</strong>, yādṛśena prakāreṇa samudram amudraṃ sasākṣikam asākṣikam ity evamādi, <strong>sa</strong> <strong>tathaiveti</strong> | <strong>so</strong> &lsquo;rtho nikṣiptas <strong>tathaiva grahītavyaḥ</strong> | <strong>yathā dāyo</strong> dīyate nikṣipyate <strong>tathā</strong> gṛhyate | yatraitan niścitaṃ bhavati sarvakālam evāsya haste sa mudrayitvā[^566] sthāpayati | tatra vipratipattāv amudrite labdhe dhāraṇako yadi bravīti &ldquo;naiṣa mudrayati nikṣipya me balād gacchati&rdquo; tatraivaṃ śaṅkāspadaṃ jīyate[^567] | pramāṇāntarāt prāyaśo mudraṇam | anyadā tu mudrānāśe kiyad apahāritam iti parimāṇaviśeṣajñānāya pramāṇāntaraṃ vyāpāraṇīyaṃ rājñā | apahnavād[^568] eva sāmānyadaṇḍena daṇḍanīyaḥ | nikṣepadaṇḍas tu dravyaparimāṇe niścite dvitīyaḥ |</p>
<pre><code>&lt;span style=&quot;text-decoration:underline;&quot;&gt;nanu&lt;/span&gt; ca sarvāpahnava eva vibhāvito jita eva yuktaḥ | 

&lt;span style=&quot;text-decoration:underline;&quot;&gt;satyam&lt;/span&gt; | yatrāvinābhāvasiddham, yathā muṣite grāme devadatto 'bhiyujyate[^569] &quot;tvayānyaiś coraiḥ sahāmuṣminn ahani sa grāmo hataḥ&quot; iti | sa āha &quot;naiva tasminn ahani taṃ grāmam aham agamam&quot; | tatra sākṣibhir uktam &quot;dṛṣṭaṃ tasminn ahani tatra yan muṣṭaṃ tat tu na dṛṣṭam&quot; | tatra devadattena moṣo[^570] 'py apahnutas tadahar grāmasaṃnidhānasiddheḥ | sphuṭe ca kāraṇāntare saṃnidhāv anupalabhyamāne saṃnidhānādeśadeśāc cauratvam api yuktam anumātum | iha tu pramādanaṣṭānāṃ narāṇāṃ mudritanikṣiptam amudritam eva nīyate | 

**yathā dāyas tathā grahaḥ** | ko me 'bhiyogāvasara ity anayā buddhyā saṃbhavaty apahnavaḥ | na hi śaknoty anumātum | yadāpi[^571] kathaṃcid anumāpayet parimāṇaṃ tu na vinā pramāṇāntaraṃ nikṣiptavacanād eva sidhyatīti yukto divyādito[^572] niścayaḥ | sarvathā ya ekadeśāntareṇa na saṃbhavati tatraivaikadeśaparājita iti niścayaḥ || 8.180 ||

**yo nikṣepaṃ yācyamāno nikṣeptur na prayacchati |**
</code></pre>
<p>**	sa yācyaḥ prāḍvivākena tan nikṣeptur asaṃnidhau || 8.181 ||**</p>
<p>vyatyastakramo &lsquo;yaṃ ślokaḥ samāmnāye paṭhyate | prathamam asyārdhaślokaṃ paṭhitvā &ldquo;sākṣyabhāve&rdquo; (8.182) iti paṭhitavyaṃ, tataḥ &ldquo;sa yācyaḥ&rdquo; iti | evaṃ pāṭho yuktaḥ | tathā hy arthasaṅgatir bhavati |</p>
<pre><code>sākṣyabhāvād divyeṣu prāpteṣu vacanam idam | yathā carṇādānādiṣu sākṣyabhāvasamantaram eva divyāni dīyante na tadvad atra | kiṃ tarhi carair asya vṛttam anucārayet | tatra yadi nipuṇataś cāryamāṇō na kvacid vṛtte skalati tadā na śapathair ardanīyaḥ[^573] | athāpy atra pramādyati tadā nikṣepaharaṇasāṃbhāvanāpi yuktaiva | tadāyaṃ[^574] divyaiḥ pariśodhanīyaḥ | na punar anekanikṣepaharaṇenāparanikṣepaharaṇaṃ sidhyati | kadācid garīyasā prayojanenaikam apahṛtya kṛtaprayojana[^575] utpannānuśayo vānyasya samarpayati | ato 'yaṃ ślokasaṃghāto jhaṭ iti nikṣepadhāraṇakasya śapathanivṛtyartho na punaḥ pramāṇopanyāsaḥ | na ca pāḍvivākanikṣepaharaṇe rājadaṇḍavad aniścitāparanikṣepaharaṇe[^576] 'pi prathamābhiyoktur dāpayituṃ yuktaḥ | aniścite hi haraṇe dāpyeta yadi śāstreṇa tadā nirṇayārthaṃ vyavahāraśāstraṃ syāt | tataś ca hetubhir nirṇayaḥ kartavya iti virudhyate[^577] | tasmān na śāstrīyo 'yam artho[^578] na ca laukikī vyavastheti | **sākṣyabhāva** ityādyuktena prakāreṇānyaparatayā neyam[^579] || 8.181 ||

**sākṣyabhāve praṇidhibhir vayorūpasamanvitaiḥ |**
</code></pre>
<p>**	apadeśaiś ca saṃnyasya hiraṇyaṃ tasya tattvataḥ || 8.182 ||**</p>
<p>padārthayojanām idānīm upasarāmaḥ | <strong>sa yācyaḥ prāvivākena tannikṣeptur saṃnidhau</strong> | yena nikṣeptrā[^580] rahasi sthāpitaṃ sākṣiṣv asatsu tasya yācamānasya dhāraṇako yady apahnute &ldquo;na tvayā kiṃcin nikṣiptam&rdquo; iti, tato nikṣeptrā[^581] rājā jñāpito na nikṣepadhāriṇa ākāraṃ darśayet | kiṃ tarhi kuryāt | <strong>praṇidhibhiś</strong> cārair hiraṇyam ātmīyaṃ suvarṇaṃ rūpyaṃ vānyasya <strong>saṃnyasya</strong> nikṣipya yācitavyo &lsquo;rthanīyaḥ dvitīyaṃ nikṣepaṃ prāḍvivākena | prāḍvivākagrahaṇaṃ nirṇayādhikṛtapuruṣopalakṣaṇārtham | kiṃ sākṣād eva yācitavyaḥ | nety āha, praṇidhīnāṃ mukhena | yair eva nyastaṃ <strong>vayorūpasamanvitaiḥ</strong> | vayasā samanvitā[^582] yena bālā na bhavanti, teṣāṃ hi paraiḥ preritānāṃ madvañcanārtho nyāsa iti saṃbhāvyate | pariṇatavayobhyas tu nāśaṅkā[^583] bhavati | evaṃ rūpasamanvayo vyākhyeyaḥ | rūpam eva kasyacit tādṛśaṃ bhavati yasya darśanād eva cāpalaṃ pratibhāti | tathā ca rūpam etad vyācaṣṭe &ldquo;bhagavan vītarāgatām&rdquo; iti | tenaitad[^584] uktaṃ bhavati: tādṛśāḥ praṇidhayaḥ kartavyā yeṣāṃ madvañcanārtho &lsquo;yam upakrama iti nāśaṅkate dhāraṇakaḥ | <strong>apadeśaiḥ</strong> savyājair nikṣepakāraṇaiḥ | rājñopadravagrāmagamanādibhi: &ldquo;anena hetunā tvayi saṃprati nikṣipām&rdquo; ity anṛtasaṃbhavāt kāraṇakathanam apadeśaḥ | etac ca sarvaṃ prāṅ nikṣeptur asaṃnidhau kartavyam || 8.182 ||</p>
<pre><code>**sa yadi pratipadyeta yathānyastaṃ yathākṛtam |**
</code></pre>
<p>**	na tatra vidyate kiṃcid yat parair abhiyujyate || 8.183 ||**</p>
<p><strong>sa yadi</strong> nikṣepadhārī yadi <strong>pratipadyeta</strong> &ldquo;bāḍham asti, gṛhāṇa&rdquo; ity aṅgīkṛtya dadyāt | <strong>yathanyastaṃ</strong> tathā kṛtaṃ samudram amudraṃ <strong>yathākṛtaṃ</strong> vastrādi saṃvartitam amudritam anyad vā alaṃkārādyanupabhuktaṃ parimalaśūnyaṃ gṛhamudrayā svacihnena sthāpitam | tādṛśam eva ced dadyān <strong>na tatra vidyate kiṃcit</strong> satyaṃ[^585] <strong>yat paraiḥ</strong> pūrvavedikair abhiyujyate: &ldquo;etenāsmākīnaḥ sākṣyabhāvān nikṣepo &lsquo;pahnūyate&rdquo; iti | <strong>yathānyastaṃ yathākṛtam</strong> iti gūḍhāgūḍhacihnakṛtena bhedaḥ | atha vā gṛhītṛnikṣeptṛvyāpārabhedena[^586] bhedaḥ | <strong>yathākṛtaṃ</strong> yathāgṛhītaṃ nirvikalpam avalaṃbaṃ ca gṛhītaṃ tathaiva pratidātvyaṃ pratidāne yatra kālagrahaṇaṃ na kriyeta[^587] ity arthaḥ || 8.183 ||</p>
<pre><code>**teṣāṃ na dadyād yadi tu tad dhiraṇyaṃ yathāvidhi |**
</code></pre>
<p>**	sa nigṛhyobhayaṃ dāpya**[^588]** iti dharmasya dhāraṇā || 8.184 ||**</p>
<p><strong>teṣāṃ</strong> prāḍvivākaprayuktanikṣeptṝṇāṃ <strong>yadi</strong> dravyaṃ nikṣiptaṃ <strong>na dadyāt,</strong> <strong>yathāvidhī</strong>ti yathākṛtapadena vyākhyātam | <strong>sa</strong> dhāraṇako &lsquo;vaṣṭabdhaya[^589] rājapuruṣair <strong>ubhayam</strong> arthino[^590] rājanikṣepaṃ ca dāpyaḥ | <strong>iti dharmasya dhāraṇā</strong> vyavasthā | tātparyam atra vyākhyātam || 8.184 ||</p>
<pre><code>**nikṣepopanidhī nityaṃ na deyau pratyanantare |**
</code></pre>
<p>**	naśyato vinipāte tāv anipāte tv anāśinau || 8.185 ||**</p>
<p><strong>pratyanantare</strong>[^591] utpattyanantara[^592] ucyate nikṣeptuḥ putro bhrātā bhāryā vā, yasya nikṣeptur dravye svāmyam asti — bhāryāyās tāvat svāmyam uktam eva,[^593] putrasyāpi paitāmahe bhrātuś caikadhanasya | tatra teṣāṃ kaścid yācen nikṣeptary[^594] asaṃnihite &ldquo;dehi no &lsquo;smākīnam etat&rdquo; iti | tatra kaścid anayā buddhyā dadyāt &ldquo;sādhāraṇam etad ekena nikṣiptam apareṇa nītam iti ko doṣaḥ&rdquo; iti | ata ucyate: <strong>na deyau nikṣepopanidhī prayanantare</strong> | arthavādaṃ[^595] hetusarūpam āha: <strong>naśyato vinipāte tau</strong> | <strong>vinipāto</strong> &lsquo;nyathātvam pratyanantarasya deśāntaragamanādi[^596] | tasminn asti tau hīyete | yadi tena nītvā nikṣeptur[^597] na dattaṃ tadā tena paryanuyuktasya dhāraṇyakasya kim uttaram | &ldquo;tvadīyena bhrātraitad dhanaṃ sādhāraṇasvāminā nītam&rdquo; iti naitad uttaram | &ldquo;yathā dāyas tathā grahaḥ&rdquo; (MDh 8.180) ity uktam | yenaiva nikṣiptaṃ svāmināsvāminā vā tasmā eva deyaṃ tasyaivāyaṃ prapañcaḥ | yadi tu pratyanantaro vikriyāṃ na gacchet tadā taddāne &lsquo;pi na doṣaḥ | tad āha** anipāte tv anāśinau** | tatra hy asty uttaraṃ mānaśat[^598] tasmād arpayāmi | pratyanantareṇa nīte vinipāte ca tasya nikṣeptre yācamānāya[^599] svadhanaṃ dātavyam iti ślokārthaḥ || 8.185 ||</p>
<pre><code>**svayam eva tu yo dadyān mṛtasya pratyanantare |**
</code></pre>
<p>**	na sa rājñābhiyoktavyo**[^600]** na nikṣeptuś ca bandhubhiḥ || 8.186 ||**</p>
<p>jīvatas tasmān nikṣeptuḥ <strong>pratyanantara</strong>dānaṃ nāstīty uktam | <strong>mṛtasya</strong> tu yas tad dhanam astīty avijānate svayaṃ dadyān na sa vyavahāralekhanādikleśanīyo &lsquo;nyad apy asti na veda veti | yadi tasyābhaviṣyad adhikam idam iva tad apy adāsyad[^601] iti na kliśyate | atrāpy āśaṅkā yadi na nivarteta &ldquo;mahādhano &lsquo;sāv abhūn na cānyena samaṃ prayujyate,[^602]&rdquo; pramāṇāntaraṃ niścayāya vicāraṇīyam | viṣāgnyādibhiḥ śapathair nārdanīyaḥ | ghaṭakośasatyataṇḍulās tu na virudhyante | na hi te atikleśakarāḥ | &ldquo;sākṣyabhāve&rdquo; (MDh 8.182) ity atra dvitīyo nyāsaḥ | yaś ca tayor nyāsaḥ sa ihāpi draṣṭavyaḥ || 8.186 ||</p>
<pre><code>**acchalenaiva cānvicchet tam arthaṃ prītipūrvakam |**
</code></pre>
<p>**	vicārya tasya vā vṛttaṃ sāmnaiva parisādhayet || 8.187 ||**</p>
<pre><code>**nikṣepeṣv eṣu sarveṣu vidhiḥ syāt parisādhane**[^603]** |**
</code></pre>
<p>**	samudre nāpnuyāt kiṃcid yadi tasmān na saṃharet || 8.188 ||**</p>
<p><strong>nikṣepeṣū</strong>pacayamaneṣv anantarokto <strong>vidhiḥ</strong> &ldquo;sākṣyabhāve&rdquo; (MDh 8.182) ityādiḥ parisādhanārtho[^604] vijñeyaḥ | <strong>samudre</strong> nikṣepe &lsquo;nyad apy asmin bhāṇḍe dravyam abhūn nāśitaṃ kṛmibhir ityādikaṃ paryanuyogaṃ nāpnuyān nikṣepadhārī tatra dhāraṇakasya | evaṃ mūṣakādināśe draṣṭavyam | yadi dārumaye bhāṇḍe vastrādi sthāpitam tīkṣṇadaśanair mūṣakair dāru bhitvā bhakṣyeta na nikṣepadhāriṇo doṣaḥ | tatrāpi vāsanapariveṣṭitaḥ sthūlapoṭṭalako mudrito yadi nikṣipyeta yat tadīye dārubhāṇḍe naiva māti[^605] tadā bahir mūṣakādibhakṣite &lsquo;pi hi na doṣaḥ | yadi caitan nikṣeptur jñānaṃ bhavati, dhārakeṇa paribhāṣītaṃ na mama bhāṇḍam anyad asti, caritrajño vāsya nikṣeptā kadācit pratyāsanno bhavati || 8.187–88 ||</p>
<pre><code>**caurair hṛtaṃ jalenoḍam agninā dagdham eva vā |**
</code></pre>
<p>**	na dadyād yadi tasmāt sa na saṃharati kiṃcana || 8.189 ||**</p>
<p><strong>caurās</strong> tu veditā aveditā vā suraṅgabhidādinā yadi muṣṇīyuḥ, kṛtarakṣāsaṃvidhāne dhāraṇike svāmina eva nāśaḥ | <strong>jalenoḍham</strong> udakena deśāntaraṃ nītam || 8.189 ||</p>
<pre><code>**nikṣepasyāpahartāram anikṣeptāram eva ca |**
</code></pre>
<p>**	sarvair upāyair anvicchec chapathaiś caiva vaidikaiḥ || 8.190 ||**</p>
<p>harati yo nikṣiptaam asākṣikam, yo &lsquo;py anikṣipya[^606] nītvā vā yācate tam <strong>anvicchet</strong> | anveṣaṇā tattvaparijñāne yatnaḥ sarvapramāṇavyāpāreṇa | <strong>upāyāḥ</strong> pramāṇāni[^607] sāmādayo vā | tena calitavṛttasyāpratipādyamānasya tāḍanabandhanādy api mahati dhane coravat tattvapratipattyarthaṃ prayojyam | na tattvāniścaye nigrahaḥ | <strong>vaidika</strong>grahaṇaṃ stutyartham || 8.190 ||</p>
<pre><code>**yo nikṣepaṃ nārpayati yaś cānikṣipya yācate |**
</code></pre>
<p>**	tāv ubhau cauravac chāsyau dāpyau vā tatsamaṃ damam || 8.191 ||**</p>
<p>nikṣiptam apahnuvānasya anikṣiptaṃ[^608] yācamānasya ca[^609] daṇḍo &lsquo;yam | yāvati dhane mithyā pravartate tāvad daṇḍyate || 8.191 ||</p>
<pre><code>**nikṣepasyāpahartāraṃ tatsamaṃ dāpayed damam |**
</code></pre>
<p>**	tathopanidhihartāram aviśeṣeṇa pārthivaḥ || 8.192 ||**</p>
<p>coravac chiṣṭiḥ pūrveṇoktā | tayā ca śarīranigrahas tatsamadhanaṃ vaikalpike[^610] jātibhedena brāhmaṇād anyatra pradeśa ukto &lsquo;nena nivartyate | punar vidhānena coravacchiṣṭir vāgdaṇḍadhigdaṇḍādirūpaiva samuccīyate dhanadaṇḍena nāṅgacchedādirūpā | na ca brāhmaṇasyāpi vaikalpike pūrveṇa śārīradaṇḍe prāpte tannivṛttyarthaṃ punarvacanam yuktam, sāmānyena brāhmaṇasya śarīradaṇḍapratiṣedhāt: &ldquo;na jātu brāhmaṇaṃ hanyāt&rdquo; (MDh 8.380) iti |</p>
<pre><code>**upanidhiḥ** prītyā yad bhujyate | **aviśeṣeṇa** dravyaṃ jātiṃ ca nāpekṣeta[^611] | 

&lt;span style=&quot;text-decoration:underline;&quot;&gt;anyais&lt;/span&gt; tūpanidhiḥ paribhāṣitaḥ | 

&lt;span style=&quot;text-decoration:underline;&quot;&gt;sa tatraiva&lt;/span&gt; neha | paribhāṣāyā akaraṇāl laukikārtha eva grahītuṃ nyāyyaḥ | vakṣyati ca &quot;prītyopanihitasya ca&quot; (MDh 8.196) iti || 8.192 ||

**upadhābhiś ca yaḥ kaścit paradravyaṃ haren naraḥ |**
</code></pre>
<p>**	sasahāyaḥ sa hantavyaḥ prakāśaṃ vividhair vadhaiḥ || 8.193 ||**</p>
<p><strong>upadhā</strong> vyājaḥ | chadmety anarthāntaram | tāś cānekavidhāḥ | dravyaparivartaḥ — kuṃkumaṃ darśayitvā kusumbhādidānam, tulādimānāpacaya ityādyāḥ | tatra cānyaṃ vidhiṃ vakṣyati &ldquo;nānyad anyena saṃsṛṣṭam&rdquo; (MDh 8.203) ityādi | iha tu vitrāsanaṃ[^612] rājata[^613] upakāradarśanaṃ kanyānurāgakathanam ity evamādyā gṛhyante | &ldquo;caurās tvāṃ muṣṇānti yady ahaṃ tvāṃ na rakṣāmi,&rdquo; &ldquo;rājā tavātyantaṃ kupito mayā tu bahu samāhitam,&rdquo; &ldquo;rājatas te nagarādhikāraṃ dāpayāmi,&rdquo; &ldquo;mukhyaṃ vopakāraṃ karomi,&rdquo; &ldquo;puṣpamitraduhitā tvayy[^614] atyantam anurāgiṇī maddhasta idam upāyanaṃ preṣitavatī&rdquo; — ityevamādynṛtam uktvātmīyam upāyanam āsajya bahu pratinayanti | tatsamakṣyaṃ ca rājani tatsame[^615] vā kāryāntaram upāṃśu nivedya kathayanti: &ldquo;tvadīyaṃ kāryam upakrāntam&rdquo; ity evamādyābhir <strong>upadhābhiḥ</strong> <strong>paradravyaṃ</strong> ca bhuñjate | teṣām ayaṃ rājamārge <strong>prakāśaṃ vividhaḥ</strong> kuṭhāraśūlāropaṇahastipadamardanādyanekopāyasādhno vadha ucyate |</p>
<pre><code>&lt;span style=&quot;text-decoration:underline;&quot;&gt;anye&lt;/span&gt; tu prakaraṇān nikṣepaviṣayam evedam āhuḥ | tatra hi pratipadyānyatra mayā nihitaṃ sa ca na saṃnihitaḥ śvaḥparaśva āgacchatīty asamarpayan haratīti || 8.193 ||

**nikṣepo yaḥ kṛto yena yāvāṃś ca kulasaṃnidhau |**
</code></pre>
<p>**	tāvān eva sa vijñeyo vibruvan daṇḍam arhati || 8.194 ||**</p>
<p><strong>ya</strong> iti nikṣipyamāṇadravyajātinirdeśaḥ | <strong>yāvān</strong> iti parimāṇasya | ya āha: &ldquo;suvarṇam etasya haste mayā nikṣiptaṃ kāṃsyaṃ dadāti, śataṃ ca sthāpitam ardhaṃ dadāti&rdquo; | sa pṛcchyate: &ldquo;kiṃ rahasy uta kasyacit samakṣam&rdquo; iti | sa ced āha: <strong>kulasaṃnidhau</strong> | kulaṃ sākṣiṇaḥ |[^616] tatra te pṛṣṭā yadāhus tad eva satyam | <strong>vibruvan</strong> viruddhaṃ bruvāṇo daṇḍyate | tatrāpi yadi brūyāt sākṣisamakṣaṃ rūpyaṃ[^617] tair vinānyat sthāpitam iti | asty atra pramāṇāntaravyāpāraṇāvasaraḥ | ayam api śloko nādhikavidhyarthaḥ || 8.194 ||</p>
<pre><code>**mitho dāyaḥ kṛto yena gṛhīto mitha eva vā |**
</code></pre>
<p>**	mitha eva pradātavyo yathā dāyas tathā grahaḥ || 8.195 ||**</p>
<p>&ldquo;yo yathā nikṣipet&rdquo; (MDh 8.180) ity anena nikṣiptavidhir ayam uktaḥ[^618] | anyeṣu kāryeṣv anena pratipadyate | ṛṇādānopanidhivikrayādy api yena yādṛśena prakāreṇa kṛtaṃ tādṛśenaiva pratyarpaṇīyam | rahasi kṛtasya rājakule &lsquo;ṃśamārgaṇādinā prakāśanaṃ na kartavyam | tena svahastalekhyena ṛṇe gṛhīte na rājakule &lsquo;ṃśaṃ dāpyate | uttamarṇadhanaṃ kṣapaṇīyam |</p>
<pre><code>anenaiva nikṣepe 'pi siddhe tatra punarvacanaṃ nityārtham | tena nikṣepād anyatra rahasi kṛtasyāpi vipratipattyāśaṅkāyāṃ prakāśaṃ pratidānaṃ kadācid asti | atha vehāprakāśakṛtasya prakāśīkaraṇaṃ niṣidhyate | tatra tv anyo 'rthaḥ samudro 'samudra ityādi tenāpaunaruktyam | 

**mithaḥ**śabdo rahasi vijñeyaḥ | atha vā parasparaṃ **mithaḥ** | sarvaṃ kāryaṃ dvābhyāṃ sādhyaṃ dānādi parasparam eva kriyata iti | punarvacanaṃ tṛtīyapratiṣedhārtham | **dāya**śabdaḥ sāmānyaśabdo nikṣepād anyān api vikrayādīn āha || 8.195 ||

**nikṣiptasya dhanasyaivaṃ prītyopanihitasya ca |**
</code></pre>
<p>**	rājā vinirṇayaṃ kuryād akṣiṇvan nyāsadhāriṇam || 8.196 ||**</p>
<p>prakaraṇopasaṃhāro &lsquo;nena kriyate | <strong>prītyopanihitasya</strong> snehena kiṃcit kālaṃ bhogārthaṃ dattasya, nyāso nikṣepas tasya dhāraṇako yathā na pīḍyate tathā nirṇayaḥ kartavya iti | <strong>akṣiṇvann</strong> apīḍayan |</p>
<pre><code>dvitrāḥ[^619] ślokā nikṣepakaraṇe vidhyarthāḥ | sarvam anyad anyataḥ siddhaṃ sauhārdenoktam[^620] || 8.196 ||

**vikrīṇīte parasya svaṃ yo 'svāmī svāmyasaṃmataḥ |**
</code></pre>
<p>**	na taṃ nayeta sākṣyaṃ tu stenam astenamāninam || 8.197 ||**</p>
<p>asvāmivikrayākhyavivādapadam idam anukrāntam | <strong>parasya</strong> yad dravyādi <strong>svaṃ</strong> tac ced <strong>asvāmī</strong> tatputrādir anyo vā <strong>vikrīṇīte</strong> svāminānanujñātas taṃ <strong>stenaṃ</strong> cauraṃ vidyāt | yady api yas tasmāt krīṇāti sa tam astenaṃ manyate | <strong>na taṃ nayeta sākṣyaṃ tu</strong> | taṃ puruṣaṃ na nayeta na prāpayet sākṣayaṃ na kārayet sākṣikaraṇe na niyoktavya ity arthaḥ | yathā cauras tādṛśa evāsau | stenatvāc ca na sākṣitvam[^621] | na sākṣitva eva pratiṣedhaḥ | kiṃ tarhi sarvāsu sādhujanasādhyāsu kriyāsu | parasvam ananujñātena vikrītaṃ kretur na svaṃ bhavatīti siddhe sākṣikarmaniṣedhadvāreṇa pratiṣedho vaicitryārthaḥ || 8.197 ||</p>
<pre><code>**avahāryo bhavec caiva sānvayaḥ ṣaṭśataṃ damam |**
</code></pre>
<p>**	niranvayo &lsquo;napasaraḥ prāptaḥ syāc caurakilbiṣam || 8.198 ||**</p>
<p>pūrveṇa sādhujanakartṛkāsu kriyāsu sākṣyādiṣv api asvāmikriyakāriṇām anarhatoktā | anena <strong>ṣaṭśato</strong> daṇḍa ucyate | ṣaṭkārṣāpaṇaśatāni <strong>avahāryo</strong> dāpayitavyo daṇḍya iti yāvat | <strong>sānvayaḥ</strong> | anvayo &lsquo;nugamanasaṃbandhaḥ | sa yasyāsti putrabhrātrādiḥ svāmino &lsquo;nugataḥ <strong>sānvayaḥ</strong> | sa hy ananujñāto &lsquo;pi vikrīṇāno na sphuṭacoro yatas tasyeyaṃ buddhir madīyam evaitad yat pitur iti, taṃ pratīyam api saṃbhāvanā bhavati | tasyaiva vikrīya mūlyaṃ dadāti | yas tv atyantāsaṃbandhaḥ sa <strong>niranvayaḥ</strong> | <strong>caurakilbiṣaṃ</strong> nigrahaṃ niḥsaṃśayaṃ prāptaḥ | <strong>anapasaraḥ</strong> | yadi tadgṛhaṃ tasya nāpasṛtaṃ bhavati tad<strong>ānapasaraś</strong> cauravad daṇḍyaḥ | yadi tu tadgṛhād eva kenacid dattaṃ vikrītaṃ vā tasya tena vājñatvāt[^622] tatpratigṛhītaṃ prakāśakrayeṇa vā vikrītaṃ tadā na cauravad daṇḍyaḥ | <strong>ṣaṛśatam</strong> ev dāpyaḥ |</p>
<pre><code>atha vā anvayo vikrīṇāti tasya vikreyadravyasyānyataḥ krayaḥ **apasaraḥ** krayād anyaḥ pratigrahādir āgamaḥ | etad uktaṃ bhavati | yadi tena tan na kutaścana kṛītaṃ nāpi pratigṛhādinā labdaṃ tadā cauraḥ || 8.198 ||

**asvāminā kṛto yas tu dāyo vikraya eva vā |**
</code></pre>
<p>**	akṛtaḥ sa tu vijñeyo vyavahāre yathā sthitiḥ || 8.199 ||**</p>
<p>na kevalam asvāmisakāśād yat krītaṃ tan na sidhyati, kiṃ tarhi pratigṛhītam api | pratigraheṇa prītyā vā dānaṃ <strong>dāyaḥ,</strong> so &lsquo;pi na sidhyati | &ldquo;vikrīṇīte parasya&rdquo; (MDh 8.197) ity anena vikretuḥ pratigrahītuś cāsvāmyam ucyate | &ldquo;svāmī rikthakraya&rdquo; (GDh 10.39) ityādinā svāmyāśaṅkāyāṃ prāpto &lsquo;yaṃ pratiṣedhaḥ | <strong>vyavahāra</strong> eṣā <strong>sthitir</strong> nātikramaṇīyā || 8.199 ||</p>
<pre><code>**saṃbhogo dṛśyate yatra na dṛśyetāgamaḥ kvacit |**
</code></pre>
<p>**	āgamaḥ kāraṇaṃ tatra na saṃbhoga iti sthitiḥ || 8.200 ||**</p>
<p>yasmin vastuni govastuhiraṇyakṣetrādāv anyasya <strong>bhogo</strong> dṛśyate anyasya ca rikthapratigrahādir <strong>āgamaḥ</strong> svāmyāpādakas <strong>tatrāgamo</strong> balavān <strong>na bhogaḥ</strong> | bhoga eva <strong>saṃbhogaḥ</strong> | <strong>kāraṇaṃ</strong> svāmye | <strong>tatreti sthitiḥ</strong> | evam anādivyavasthā na bhogamātreṇa svatvam | yādṛśena ca svatvaṃ tat purastād vyākhyātam | &ldquo;yat kiṃcid daśavarṣāṇi&rdquo; (MDh 8.147) iti vānena virodhas tatraiva parihṛtaḥ || 8.200 ||</p>

  </div>
</article>







<aside class="card border" id="section-tree-item-">
    <div class="card-title bg-light-gray border d-flex justify-content-between">
        <a href="https://vishvAsa.github.io/kalpAntaram/smRtiH/manuH/medhAtithiH/08/02/Text/">Text </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: Text</li>
        
    </nav>
</aside>


      </main>
    </div>
    <footer class="bg-yellow  p-1" role="contentinfo">
  <div id="disqus_thread"></div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/kalpAntaram/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      Built on 2021 Jun 27 09:48:30 UTC. (<a href="http://google.com/search?q=09%3a48%3a30%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>

  </body>
  <script type='text/javascript'>
    
    
    
    module_main.default.onDocumentReadyTasks();
  </script>
</html>
