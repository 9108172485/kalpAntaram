+++
title = "०६"
unicode_script = "devanagari"

+++


**अथ षष्ठो ऽध्यायः**

> **एवं गृहाश्रमे स्थित्वा विधिवत् स्नातको द्विजः ।**  
> **वने वसेत् तु नियतो यथावद् विजितेन्द्रियः ॥ ६.१ ॥**
<div class="js_include collapsed" url="/kalpAntaram/smRtiH/manuH/medhAtithiH/06/001_eva~N_gRhAshrame.md"  newLevelForH1="4" title="मेधातिथिः"  > </div>


> **गृहस्थस् तु यदा पश्येद् वलीपलितम् आत्मनः ।**  
> **अपत्यस्यैव चापत्यं तदारण्यं समाश्रयेत् ॥ ६.२ ॥**
<div class="js_include collapsed" url="/kalpAntaram/smRtiH/manuH/medhAtithiH/06/002_gRhasthas_tu.md"  newLevelForH1="4" title="मेधातिथिः"  > </div>


> **संत्यज्य ग्राम्यम् आहारं सर्वं चैव परिच्छदम् ।**  
> **पुत्रेषु भार्यां निक्षिप्य वनं गच्छेत् सहैव वा ॥ ६.३ ॥**
<div class="js_include collapsed" url="/kalpAntaram/smRtiH/manuH/medhAtithiH/06/003_santyajya_grAmyam.md"  newLevelForH1="4" title="मेधातिथिः"  > </div>


> **अग्निहोत्रं समादाय गृह्यं चाग्निपरिच्छदम् ।**  
> **ग्रामाद् अरण्यं निष्क्रम्य निवसेन् नियतेन्द्रियः ॥ ६.४ ॥**
<div class="js_include collapsed" url="/kalpAntaram/smRtiH/manuH/medhAtithiH/06/004_agnihotraM_samAdAya.md"  newLevelForH1="4" title="मेधातिथिः"  > </div>


> **मुन्यन्नैर् विविधैर् मेध्यैः शाकमूलफलेन वा ।**  
> **एतान् एव महायज्ञान् निर्वपेद् विधिपूर्वकम् ॥ ६.५ ॥**
<div class="js_include collapsed" url="/kalpAntaram/smRtiH/manuH/medhAtithiH/06/005_muny-annair_vividhair.md"  newLevelForH1="4" title="मेधातिथिः"  > </div>


> **वसीत चर्म चीरं वा सायं स्नायात् प्रगे तथा ।**  
> **जटाश् च बिभृयान् नित्यं श्मश्रुलोकनखानि च ॥ ६.६ ॥**
<div class="js_include collapsed" url="/kalpAntaram/smRtiH/manuH/medhAtithiH/06/006_vasIta_charma.md"  newLevelForH1="4" title="मेधातिथिः"  > </div>


> **यद्भक्षः स्यात् ततो दद्याद् बलिं भिक्षां च शक्तितः ।**  
> **अम्मूलफलभिक्षाभिर् अर्चयेद् आश्रमागतम् ॥ ६.७ ॥**
<div class="js_include collapsed" url="/kalpAntaram/smRtiH/manuH/medhAtithiH/06/007_yad-bhaxyaM_syAd.md"  newLevelForH1="4" title="मेधातिथिः"  > </div>


> **स्वाध्याये नित्ययुक्तः स्याद् दान्तो मैत्रः समाहितः ।**  
> **दाता नित्यम् अनादाता सर्वभूतानुकम्पकः ॥ ६.८ ॥**
<div class="js_include collapsed" url="/kalpAntaram/smRtiH/manuH/medhAtithiH/06/008_svAdhyAye_nityayuktaH.md"  newLevelForH1="4" title="मेधातिथिः"  > </div>


> **वैतानिकं च जुहुयाद् अग्निहोत्रं यथाविधि ।**  
> **दर्शम् अस्कन्दयन् पर्व पौर्णमासं च योगतः ॥ ६.९ ॥**
<div class="js_include collapsed" url="/kalpAntaram/smRtiH/manuH/medhAtithiH/06/009_vaitAnika~n_cha.md"  newLevelForH1="4" title="मेधातिथिः"  > </div>


> **दर्शेष्ट्याग्रयणं चैव चातुर्मास्यानि चाहरेत् ।**  
> **तुरायणं च क्रमशो दाक्षस्यायनम् एव च ॥ ६.१० ॥**
<div class="js_include collapsed" url="/kalpAntaram/smRtiH/manuH/medhAtithiH/06/010_RxeShTy-AgrayaNa~n_chaiva.md"  newLevelForH1="4" title="मेधातिथिः"  > </div>


> **वासन्तशारदैर् मेध्यैर् मुन्यन्नैर् स्वयम् आहृतैः ।**  
> **पुरोडाशांश् चरूंश् चैव विधिवन् निर्वपेत् पृथक् ॥ ६.११ ॥**
<div class="js_include collapsed" url="/kalpAntaram/smRtiH/manuH/medhAtithiH/06/011_vAsanta-shAradair_medhyair.md"  newLevelForH1="4" title="मेधातिथिः"  > </div>


> **देवताभ्यस् तु तद् धुत्वा वन्यं मेध्यतरं हविः ।**  
> **शेषम् आत्मनि युञ्जीत लवणं च स्वयं कृतम् ॥ ६.१२ ॥**
<div class="js_include collapsed" url="/kalpAntaram/smRtiH/manuH/medhAtithiH/06/012_devatAbhyas_tu.md"  newLevelForH1="4" title="मेधातिथिः"  > </div>


> **स्थलजौदकशाकानि पुष्पमूलफलानि च ।**  
> **मेध्यवृक्षोद्भवान्य् अद्यात् स्नेहांश् च फलसंभवान् ॥ ६.१३ ॥**
<div class="js_include collapsed" url="/kalpAntaram/smRtiH/manuH/medhAtithiH/06/013_sthalajAudakashAkAni_puShpa-mUla-phalAni.md"  newLevelForH1="4" title="मेधातिथिः"  > </div>


> **वर्जयेन् मधु मांसं च भौमानि कवकानि च ।**  
> **भूस्तृणं शिग्रुकं चैव श्लेष्मातकफलानि च ॥ ६.१४ ॥**
<div class="js_include collapsed" url="/kalpAntaram/smRtiH/manuH/medhAtithiH/06/014_varjayen_madhu.md"  newLevelForH1="4" title="मेधातिथिः"  > </div>


> **त्यजेद् आश्वयुजे मासि मुन्यन्नं पूर्वसंचितम् ।**  
> **जीर्णानि चैव वासांसि शाकमूलफलानि च ॥ ६.१५ ॥**
<div class="js_include collapsed" url="/kalpAntaram/smRtiH/manuH/medhAtithiH/06/015_tyajed_Ashvayuje.md"  newLevelForH1="4" title="मेधातिथिः"  > </div>


> **न फालकृष्टम् अश्नीयाद् उत्सृष्टम् अपि केनचित् ।**  
> **न ग्रामजातान्य् आर्तो ऽपि पुष्पाणि च फलानि च ॥ ६.१६ ॥**
<div class="js_include collapsed" url="/kalpAntaram/smRtiH/manuH/medhAtithiH/06/016_na_phAlakRShTam.md"  newLevelForH1="4" title="मेधातिथिः"  > </div>


> **अग्निपक्वाशनो वा स्यात् कालपक्वभुग् एव वा ।**  
> **अश्मकुट्टो भवेद् वापि दन्तोलूखलिको ऽपि वा ॥ ६.१७ ॥**
<div class="js_include collapsed" url="/kalpAntaram/smRtiH/manuH/medhAtithiH/06/017_agnipakvAshano_vA.md"  newLevelForH1="4" title="मेधातिथिः"  > </div>


> **सद्यःप्रक्षालको वा स्यान् मससंचयिको ऽपि वा ।**  
> **षण्मासनिचयो वा स्यात् समानिचय एव वा ॥ ६.१८ ॥**
<div class="js_include collapsed" url="/kalpAntaram/smRtiH/manuH/medhAtithiH/06/018_sadyaH_praxAlako.md"  newLevelForH1="4" title="मेधातिथिः"  > </div>


> **नक्तं चान्नं समश्नीयाद् दिवा वाहृत्य शक्तितः ।**  
> **चतुर्थकालिको वा स्यात् स्याद् वाप्य् अष्टमकालिकः ॥ ६.१९ ॥**
<div class="js_include collapsed" url="/kalpAntaram/smRtiH/manuH/medhAtithiH/06/019_nakta~n_chA-nnam.md"  newLevelForH1="4" title="मेधातिथिः"  > </div>


> **चान्द्रायणविधानैर् वा शुक्लकृष्णे च वर्तयेत् ।**  
> **पक्षान्तयोर् वाप्य् अश्नीयाद् यवागूं क्वथितां सकृत् ॥ ६.२० ॥**
<div class="js_include collapsed" url="/kalpAntaram/smRtiH/manuH/medhAtithiH/06/020_chAndrAyaNavidhAnair_vA.md"  newLevelForH1="4" title="मेधातिथिः"  > </div>


> **पुष्पमूलफलैर् वापि केवलैर् वर्तयेत् सदा ।**  
> **कालपक्वैः स्वयं शीर्णैर् वैखानसमते स्थितः ॥ ६.२१ ॥**
<div class="js_include collapsed" url="/kalpAntaram/smRtiH/manuH/medhAtithiH/06/021_puShpa-mUla-phalair_vApi.md"  newLevelForH1="4" title="मेधातिथिः"  > </div>


> **भूमौ विपरिवर्तेत तिष्ठेद् वा प्रपदैर् दिनम् ।**  
> **स्थानासनाभ्यां विहरेत् सवनेषूपयन्न् अपः ॥ ६.२२ ॥**
<div class="js_include collapsed" url="/kalpAntaram/smRtiH/manuH/medhAtithiH/06/022_bhUmau_viparivarteta.md"  newLevelForH1="4" title="मेधातिथिः"  > </div>


> **ग्रीष्मे पञ्चतपास् तु स्याद् वर्षास्व् अभ्रावकाशिकः ।**  
> **आर्द्रवासास् तु हेमन्ते क्रमशो वर्धयंस् तपः ॥ ६.२३ ॥**
<div class="js_include collapsed" url="/kalpAntaram/smRtiH/manuH/medhAtithiH/06/023_grIShme_pancha-tapAs.md"  newLevelForH1="4" title="मेधातिथिः"  > </div>


> **उपस्पृशंस् त्रिषवणं पितॄन् देवांश् च तर्पयेत् ।**  
> **तपश् चरंश् चोग्रतरं शोषयेद् देहम् आत्मनः ॥ ६.२४ ॥**
<div class="js_include collapsed" url="/kalpAntaram/smRtiH/manuH/medhAtithiH/06/024_upaspRshaMs_triShavaNam.md"  newLevelForH1="4" title="मेधातिथिः"  > </div>


> **अग्नीन् आत्मनि वैतानांत् समारोप्य यथाविधि ।**  
> **अनग्निर् अनिकेतः स्यान् मुनिर् मूलफलाशनः ॥ ६.२५ ॥**
<div class="js_include collapsed" url="/kalpAntaram/smRtiH/manuH/medhAtithiH/06/025_agnIn_Atmani.md"  newLevelForH1="4" title="मेधातिथिः"  > </div>


> **अप्रयत्नः सुखार्थेषु ब्रह्मचारी धराशयः ।**  
> **शरणेष्व् अममश् चैव वृक्षमूलनिकेतनः ॥ ६.२६ ॥**
<div class="js_include collapsed" url="/kalpAntaram/smRtiH/manuH/medhAtithiH/06/026_aprayatnaH_sukhArtheShu.md"  newLevelForH1="4" title="मेधातिथिः"  > </div>


> **तापसेष्व् एव विप्रेषु यात्रिकं भैक्षम् आहरेत् ।**  
> **गृहमेधिषु चान्येषु द्विजेषु वनवासिषु ॥ ६.२७ ॥**
<div class="js_include collapsed" url="/kalpAntaram/smRtiH/manuH/medhAtithiH/06/027_tApaseShv_eva.md"  newLevelForH1="4" title="मेधातिथिः"  > </div>


> **ग्रामाद् आहृत्य वाश्नीयाद् अष्टौ ग्रासान् वने वसन् ।**  
> **प्रतिगृह्य पुटेनैव पाणिना शकलेन वा ॥ ६.२८ ॥**
<div class="js_include collapsed" url="/kalpAntaram/smRtiH/manuH/medhAtithiH/06/028_grAmAd_AhRtya.md"  newLevelForH1="4" title="मेधातिथिः"  > </div>


> **एताश् चान्याश् च सेवेत दीक्षा विप्रो वने वसन् ।**  
> **विविधाश् चौपनिषदीर् आत्मसंसिद्धये श्रुतीः ॥ ६.२९ ॥**
<div class="js_include collapsed" url="/kalpAntaram/smRtiH/manuH/medhAtithiH/06/029_etAsh_chA-nyAsh.md"  newLevelForH1="4" title="मेधातिथिः"  > </div>


> **ऋषिभिर् ब्राह्मणैश् चैव गृहस्थैर् एव सेविताः ।**  
> **विद्यातपोविवृद्ध्यर्थं शरीरस्य च शुद्धये ॥ ६.३० ॥**
<div class="js_include collapsed" url="/kalpAntaram/smRtiH/manuH/medhAtithiH/06/030_RShibhir_brAhmaNaish.md"  newLevelForH1="4" title="मेधातिथिः"  > </div>


> **अपराजितां वास्थाय व्रजेद् दिशम् अजिह्मगः ।**  
> **आ निपाताच् छरीरस्य युक्तो वार्यनिलाशनः ॥ ६.३१ ॥**
<div class="js_include collapsed" url="/kalpAntaram/smRtiH/manuH/medhAtithiH/06/031_aparAjitAM_vAsthAya.md"  newLevelForH1="4" title="मेधातिथिः"  > </div>


> **आसां महर्षिचर्याणां त्यक्त्वान्यतमया तनुम् ।**  
> **वीतशोकभयो विप्रो ब्रह्मलोके महीयते ॥ ६.३२ ॥**
<div class="js_include collapsed" url="/kalpAntaram/smRtiH/manuH/medhAtithiH/06/032_AsAm_maharShicharyANAm.md"  newLevelForH1="4" title="मेधातिथिः"  > </div>


> **वनेषु च विहृत्यैवं तृतीयं भागम् आयुषः ।**  
> **चतुर्थम् आयुषो भागं त्यक्त्वा सङ्गान् परिव्रजेत् ॥ ६.३३ ॥**
<div class="js_include collapsed" url="/kalpAntaram/smRtiH/manuH/medhAtithiH/06/033_vaneShu_cha.md"  newLevelForH1="4" title="मेधातिथिः"  > </div>


> **आश्रमाद् आश्रमं गत्वा हुतहोमो जितेन्द्रियः ।**  
> **भिक्षाबलिपरिश्रान्तः प्रव्रजन् प्रेत्य वर्धते ॥ ६.३४ ॥**
<div class="js_include collapsed" url="/kalpAntaram/smRtiH/manuH/medhAtithiH/06/034_AshramAd_Ashramam.md"  newLevelForH1="4" title="मेधातिथिः"  > </div>


> **ऋणानि त्रीण्य् अपाकृत्य मनो मोक्षे निवेशयेत् ।**  
> **अनपाकृत्य मोक्षं तु सेवमानो व्रजत्य् अधः ॥ ६.३५ ॥**
<div class="js_include collapsed" url="/kalpAntaram/smRtiH/manuH/medhAtithiH/06/035_RNAni_trINy.md"  newLevelForH1="4" title="मेधातिथिः"  > </div>


> **अधीत्य विधिवद् वेदान् पुत्रांश् चोत्पाद्य धर्मतः।**  
> **इष्ट्वा च शक्तितो यज्ञैर् मनो मोक्षे निवेशयेत् ॥ ६.३६ ॥**
<div class="js_include collapsed" url="/kalpAntaram/smRtiH/manuH/medhAtithiH/06/036_adhItya_vidhivad.md"  newLevelForH1="4" title="मेधातिथिः"  > </div>


> **अनधीत्य द्विजो वेदान् अनुत्पाद्य तथा प्रजाम् ।**  
> **अनिष्ट्वा चैव यज्ञैश् च मोक्षम् इच्छन् व्रजत्य् अधः ॥ ६.३७ ॥**
<div class="js_include collapsed" url="/kalpAntaram/smRtiH/manuH/medhAtithiH/06/037_anadhItya_dvijo.md"  newLevelForH1="4" title="मेधातिथिः"  > </div>
 

> **प्राजापत्यां निरूप्येष्टिं सर्ववेदसदक्षिणाम् ।**  
> **आत्मन्य् अग्नीन्त् समारोप्य ब्राह्मणः प्रव्रजेद् गृहात् ॥ ६.३८ ॥**
<div class="js_include collapsed" url="/kalpAntaram/smRtiH/manuH/medhAtithiH/06/038_prAjApatyan_nirupyeShTim.md"  newLevelForH1="4" title="मेधातिथिः"  > </div>


> **यो दत्त्वा सर्वभूतेभ्यः प्रव्रजत्य् अभयं गृहात् ।**  
> **तस्य तेजोमया लोका भवन्ति ब्रह्मवादिनः ॥ ६.३९ ॥**
<div class="js_include collapsed" url="/kalpAntaram/smRtiH/manuH/medhAtithiH/06/039_yo_dattvA.md"  newLevelForH1="4" title="मेधातिथिः"  > </div>


> **यस्माद् अण्व् अपि भूतानां द्विजान् नोत्पद्यते भयम् ।**  
> **तस्य देहाद् विमुक्तस्य भयं नास्ति कुतश्चन ॥ ६.४० ॥**
<div class="js_include collapsed" url="/kalpAntaram/smRtiH/manuH/medhAtithiH/06/040_yasmAd_aNv.md"  newLevelForH1="4" title="मेधातिथिः"  > </div>


> **आगाराद् अभिनिष्क्रान्तः पवित्रोपचितो मुनिः ।**  
> **समुपोढेषु कामेषु निरपेक्षः परिव्रजेत् ॥ ६.४१ ॥**
<div class="js_include collapsed" url="/kalpAntaram/smRtiH/manuH/medhAtithiH/06/041_agArAd_abhiniShkrAntaH.md"  newLevelForH1="4" title="मेधातिथिः"  > </div>


> **एक एव चरेन् नित्यं सिद्ध्यर्थम् असहायवान् ।**  
> **सिद्धम् एकस्य संपश्यन् न जहाति न हीयते ॥ ६.४२ ॥**
<div class="js_include collapsed" url="/kalpAntaram/smRtiH/manuH/medhAtithiH/06/042_eka_eva.md"  newLevelForH1="4" title="मेधातिथिः"  > </div>


> **अनग्निर् अनिकेतः स्याद् ग्रामम् अन्नार्थम् आश्रयेत् ।**  
> **उपेक्षको ऽसांचयिको**[^१७]** मुनिर् भावसमाहितः ॥ ६.४३ ॥**
<div class="js_include collapsed" url="/kalpAntaram/smRtiH/manuH/medhAtithiH/06/043_anagnir_aniketaH.md"  newLevelForH1="4" title="मेधातिथिः"  > </div>


> **कपालं वृक्षमूलानि कुचैलम् असहायता ।**  
> **समता चैव सर्वस्मिन्न् एतन् मुक्तस्य लक्षणम् ॥ ६.४४ ॥**
<div class="js_include collapsed" url="/kalpAntaram/smRtiH/manuH/medhAtithiH/06/044_kapAlaM_vRxamUlAni.md"  newLevelForH1="4" title="मेधातिथिः"  > </div>


> **नाभिनन्देत मरणं नाभिनन्देत जीवितम् ।**  
> **कालम् एव प्रतीक्षेत निर्वेशं भृतको यथा ॥ ६.४५ ॥**
<div class="js_include collapsed" url="/kalpAntaram/smRtiH/manuH/medhAtithiH/06/045_nA-bhinandeta_maraNam.md"  newLevelForH1="4" title="मेधातिथिः"  > </div>


> **दृष्टिपूतं न्यसेत् पादं वस्त्रपूतं जलं पिबेत् ।**  
> **सत्यपूतां वदेद् वाचं मनःपूतं समाचरेत् ॥ ६.४६ ॥**
<div class="js_include collapsed" url="/kalpAntaram/smRtiH/manuH/medhAtithiH/06/046_dRShTipUtan_nyaset.md"  newLevelForH1="4" title="मेधातिथिः"  > </div>


> **अतिवादांस् तितिक्षेत नावमन्येत कंचन ।**  
> **न चेमं देहम् आश्रित्य वैरं कुर्वीत केनचित् ॥ ६.४७ ॥**
<div class="js_include collapsed" url="/kalpAntaram/smRtiH/manuH/medhAtithiH/06/047_ativAdAMs_titixeta.md"  newLevelForH1="4" title="मेधातिथिः"  > </div>


> **क्रुध्यन्तं न प्रतिक्रुद्धेद् आक्रुष्टः कुशलं वदेत् ।**  
> **सप्तद्वारावकीर्णां च न वाचम् अनृतां वदेत् ॥ ६.४८ ॥**
<div class="js_include collapsed" url="/kalpAntaram/smRtiH/manuH/medhAtithiH/06/048_kruddhyantan_na.md"  newLevelForH1="4" title="मेधातिथिः"  > </div>


> **अध्यात्मरतिर् आसीनो निरपेक्षो निरामिषः ।**  
> **आत्मनैव सहायेन सुखार्थी विचरेद् इह ॥ ६.४९ ॥**
<div class="js_include collapsed" url="/kalpAntaram/smRtiH/manuH/medhAtithiH/06/049_adhyAtma-ratir_AsIno.md"  newLevelForH1="4" title="मेधातिथिः"  > </div>


> **न चोत्पातनिमित्ताभ्यां न नक्षत्राङ्गविद्यया ।**  
> **नानुशासनवादाभ्यां भिक्षां लिप्सेत कर्हिचित् ॥ ६.५० ॥**
<div class="js_include collapsed" url="/kalpAntaram/smRtiH/manuH/medhAtithiH/06/050_na_chotpAta-nimittAbhyAm.md"  newLevelForH1="4" title="मेधातिथिः"  > </div>


> **न तापसैर् ब्राह्मणैर् वा वयोभिर् अपि वा श्वभिः ।**  
> **आकीर्णं भिक्षुकैर् वान्यैर् आगारम् उपसंव्रजेत् ॥ ६.५१ ॥**
<div class="js_include collapsed" url="/kalpAntaram/smRtiH/manuH/medhAtithiH/06/051_na_tApasair.md"  newLevelForH1="4" title="मेधातिथिः"  > </div>


> **कॢप्तकेशनखश्मश्रुः पात्री दण्डी कुसुम्भवान् ।**  
> **विचरेन् नियतो नित्यं सर्वभूतान्य् अपीडयन् ॥ ६.५२ ॥**
<div class="js_include collapsed" url="/kalpAntaram/smRtiH/manuH/medhAtithiH/06/052_kLLipta-kesha-nakha-shmashruH_pAtrI.md"  newLevelForH1="4" title="मेधातिथिः"  > </div>


> **अतैजसानि पात्राणि तस्य स्युर् निर्व्रणानि च ।**  
> **तेषाम् अद्भिः स्मृतं शौचं चमसानाम् इवाध्वरे ॥ ६.५३ ॥**
<div class="js_include collapsed" url="/kalpAntaram/smRtiH/manuH/medhAtithiH/06/053_ataijasAni_pAtrANi.md"  newLevelForH1="4" title="मेधातिथिः"  > </div>


> **अलाबुं दारुपात्रं च मृन्मयं वैदलं तथा ।**  
> **एतानि यतिपात्राणि मनुः स्वायंभुवो ऽब्रवीत् ॥ ६.५४ ॥**
<div class="js_include collapsed" url="/kalpAntaram/smRtiH/manuH/medhAtithiH/06/054_alAbun_dArupAtram.md"  newLevelForH1="4" title="मेधातिथिः"  > </div>


> **एककालं चरेद् भैक्षं न प्रज्जेत विस्तरे ।**  
> **भैक्षे प्रसक्तो हि यतिर् विषयेष्व् अपि सज्जति ॥ ६.५५ ॥**
<div class="js_include collapsed" url="/kalpAntaram/smRtiH/manuH/medhAtithiH/06/055_ekakAla~n_chared.md"  newLevelForH1="4" title="मेधातिथिः"  > </div>


> **विधूमे सन्नमुसले व्यङ्गारे भुक्तवज्जने ।**  
> **वृत्ते शरावसंपाते भिक्षां नित्यं यतिश् चरेत् ॥ ६.५६ ॥**
<div class="js_include collapsed" url="/kalpAntaram/smRtiH/manuH/medhAtithiH/06/056_vi-dhUme_sanna-musale.md"  newLevelForH1="4" title="मेधातिथिः"  > </div>


> **अलाभे न विषादी स्याल् लाभे चैव न हर्षयेत् ।**  
> **प्राणयात्रिकमात्रः स्यान् मात्रासङ्गाद् विनिर्गतः ॥ ६.५७ ॥**
<div class="js_include collapsed" url="/kalpAntaram/smRtiH/manuH/medhAtithiH/06/057_alAbhe_na.md"  newLevelForH1="4" title="मेधातिथिः"  > </div>


> **अभिपूजितलाभांस् तु जुगुप्सेतैव सर्वशः ।**  
> **अभिपूजितलाभैश् च यतिर् मुक्तो ऽपि बध्यते ॥ ६.५८ ॥**
<div class="js_include collapsed" url="/kalpAntaram/smRtiH/manuH/medhAtithiH/06/058_abhipUjitalAbhAMs_tu.md"  newLevelForH1="4" title="मेधातिथिः"  > </div>


> **अल्पान्नाभ्यवहारेण रहःस्थानासनेन च ।**  
> **ह्रियमाणानि विषयैर् इन्द्रियाणि निवर्तयेत् ॥ ६.५९ ॥**
<div class="js_include collapsed" url="/kalpAntaram/smRtiH/manuH/medhAtithiH/06/059_alpAnnAbhyavahAreNa_rahaHsthAnAsanena.md"  newLevelForH1="4" title="मेधातिथिः"  > </div>


> **इन्द्रियाणां निरोधेन रागद्वेषक्षयेण च ।**  
> **अहिंसया च भूतानाम् अमृतत्वाय कल्पते ॥ ६.६० ॥**
<div class="js_include collapsed" url="/kalpAntaram/smRtiH/manuH/medhAtithiH/06/060_indriyANAn_nirodhena.md"  newLevelForH1="4" title="मेधातिथिः"  > </div>


> **अवेक्षेत गतीर् नॄणां कर्मदोषसमुद्भवाः ।**  
> **निरये चैव पतनं यातनाश् च यमक्षये ॥ ६.६१ ॥**
<div class="js_include collapsed" url="/kalpAntaram/smRtiH/manuH/medhAtithiH/06/061_avexeta_gatIr.md"  newLevelForH1="4" title="मेधातिथिः"  > </div>


> **विप्रयोगं प्रियैश् चैव संयोगं च तथाप्रियैः ।**  
> **जरया चाभिभवनं व्याधिभिश् चोपपीडनम् ॥ ६.६२ ॥**
<div class="js_include collapsed" url="/kalpAntaram/smRtiH/manuH/medhAtithiH/06/062_viprayogam_priyaish.md"  newLevelForH1="4" title="मेधातिथिः"  > </div>


> **देहाद् उत्क्रमणं चास्मात् पुनर् गर्भे च संभवम् ।**  
> **योनिकोटिसहस्रेषु सृतीश् चास्यान्तरात्मनः ॥ ६.६३ ॥**
<div class="js_include collapsed" url="/kalpAntaram/smRtiH/manuH/medhAtithiH/06/063_dehAd_utkramaNam.md"  newLevelForH1="4" title="मेधातिथिः"  > </div>


> **अधर्मप्रभवं चैव दुःखयोगं शरीरिणाम् ।**  
> **धर्मार्थप्रभवं चैव सुखसंयोगम् अक्षयम् ॥ ६.६४ ॥**
<div class="js_include collapsed" url="/kalpAntaram/smRtiH/manuH/medhAtithiH/06/064_adharma-prabhava~n_chaiva.md"  newLevelForH1="4" title="मेधातिथिः"  > </div>


> **सूक्ष्मतां चान्ववेक्षेत योगेन परमात्मनः ।**  
> **देहेषु चैवोपपत्तिम् उत्तमेष्व् अधमेषु च ॥ ६.६५ ॥**
<div class="js_include collapsed" url="/kalpAntaram/smRtiH/manuH/medhAtithiH/06/065_sUxmatA~n_chA-nvavexeta.md"  newLevelForH1="4" title="मेधातिथिः"  > </div>


> **भूषितो ऽपि चरेद् धर्मं यत्र तत्राश्रमे रतः ।**  
> **समः सर्वेषु भूतेषु न लिङ्गं धर्मकारणम् ॥ ६.६६ ॥**
<div class="js_include collapsed" url="/kalpAntaram/smRtiH/manuH/medhAtithiH/06/066_dUShito.api.md"  newLevelForH1="4" title="मेधातिथिः"  > </div>


> **फलं कतकवृक्षस्य यद्य् अप्य् अम्बुप्रसादकम् ।**  
> **न नामग्रहणाद् एव तस्य वारि प्रसीदति ॥ ६.६७ ॥**
<div class="js_include collapsed" url="/kalpAntaram/smRtiH/manuH/medhAtithiH/06/067_phala~N_katakavRxasya.md"  newLevelForH1="4" title="मेधातिथिः"  > </div>


> **संरक्षणार्थं जन्तूनां रात्राव् अहनि वा सदा ।**  
> **शरीरस्यात्यये चैव समीक्ष्य वसुधां चरेत् ॥ ६.६८ ॥**
<div class="js_include collapsed" url="/kalpAntaram/smRtiH/manuH/medhAtithiH/06/068_saMraxaNArtha~n_jantUnAm.md"  newLevelForH1="4" title="मेधातिथिः"  > </div>


> **अह्ना रात्र्या च याञ् जन्तून् हिनस्त्य् अज्ञानतो यतिः ।**  
> **तेषां स्नात्वा विशुद्ध्यर्थं प्राणायामान् षड् आचरेत् ॥ ६.६९ ॥**
<div class="js_include collapsed" url="/kalpAntaram/smRtiH/manuH/medhAtithiH/06/069_ahnA_rAtryA.md"  newLevelForH1="4" title="मेधातिथिः"  > </div>


> **प्राणायामा ब्राह्मणस्य त्रयो ऽपि विधिवत् कृताः ।**  
> **व्याहृतिप्रणवैर् युक्ता विज्ञेयं परमं तपः ॥ ६.७० ॥**
<div class="js_include collapsed" url="/kalpAntaram/smRtiH/manuH/medhAtithiH/06/070_prANAyAmA_brAhmaNasya.md"  newLevelForH1="4" title="मेधातिथिः"  > </div>


> **दह्यन्ते ध्मायमानानां धातूनां हि यथा मलाः ।**  
> **तथेन्द्रियानां दह्यन्ते दोषाः प्राणस्य निग्रहात् ॥ ६.७१ ॥**
<div class="js_include collapsed" url="/kalpAntaram/smRtiH/manuH/medhAtithiH/06/071_dahyante_dhmAyamAnAnAm.md"  newLevelForH1="4" title="मेधातिथिः"  > </div>


> **प्राणायामैर् दहेद् दोषान् धारणाभिश् च किल्बिषम् ।**  
> **प्रत्याहारेण संसर्गान् ध्यानेनानीश्वरान् गुणान् ॥ ६.७२ ॥**
<div class="js_include collapsed" url="/kalpAntaram/smRtiH/manuH/medhAtithiH/06/072_prANAyamair_dahed.md"  newLevelForH1="4" title="मेधातिथिः"  > </div>


> **उच्चावचेषु भूतेषु दुर्ज्ञेयाम् अकृतात्मभिः ।**  
> **ध्यानयोगेन संपश्येद् गतिम् अस्यान्तरात्मनः ॥ ६.७३ ॥**
<div class="js_include collapsed" url="/kalpAntaram/smRtiH/manuH/medhAtithiH/06/073_uchchAvacheShu_bhUteShu.md"  newLevelForH1="4" title="मेधातिथिः"  > </div>


> **सम्यग्दर्शनसंपन्नः कर्मभिर् न निबध्यते ।**  
> **दर्शनेन विहीनस् तु संसारं प्रतिपद्यते ॥ ६.७४ ॥**
<div class="js_include collapsed" url="/kalpAntaram/smRtiH/manuH/medhAtithiH/06/074_samyagdarshanasampannaH_karmabhir.md"  newLevelForH1="4" title="मेधातिथिः"  > </div>


> **अहिंसयेन्द्रियासङ्गैर् वैदिकैश् चैव कर्मभिः ।**  
> **तपसश् चरणैश् चोग्रैः सादयन्तीह तत् पदम् ॥ ६.७५ ॥**
<div class="js_include collapsed" url="/kalpAntaram/smRtiH/manuH/medhAtithiH/06/075_ahiMsayendriyAsangair_vaidikaish.md"  newLevelForH1="4" title="मेधातिथिः"  > </div>


> **अस्थिस्थूणं स्नायुयुतं मांसशोणितलेपनम् ।**  
> **चर्मावनद्धं दुर्गन्धि पूर्णं मूत्रपुरीषयोः ॥ ६.७६ ॥**
<div class="js_include collapsed" url="/kalpAntaram/smRtiH/manuH/medhAtithiH/06/076_asthi-sthUNaM_snAyuyutam.md"  newLevelForH1="4" title="मेधातिथिः"  > </div>


> **जराशोकसमाविष्टं रोगायतनम् आतुरम् ।**  
> **रजस्वलम् अनित्यं च भूतावासम् इमं त्यजेत् ॥ ६.७७ ॥**
<div class="js_include collapsed" url="/kalpAntaram/smRtiH/manuH/medhAtithiH/06/077_jarA-shokasamAviShTaM_rogAyatanam.md"  newLevelForH1="4" title="मेधातिथिः"  > </div>


> **नदीकूलं यथा वृक्षो वृक्षं वा शकुनिर् यथा ।**  
> **तथा त्यजन्न् इमं देहं कृच्छ्राद् ग्राहाद् विमुच्यते ॥ ६.७८ ॥**
<div class="js_include collapsed" url="/kalpAntaram/smRtiH/manuH/medhAtithiH/06/078_nadIkUlaM_yathA.md"  newLevelForH1="4" title="मेधातिथिः"  > </div>


> **प्रियेषु स्वेषु सुकृतम् अप्रियेषु च दुष्कृतम् ।**  
> **विसृज्य ध्यानयोगेन ब्रह्माभ्येति सनातनम् ॥ ६.७९ ॥**
<div class="js_include collapsed" url="/kalpAntaram/smRtiH/manuH/medhAtithiH/06/079_priyeShu_sveShu.md"  newLevelForH1="4" title="मेधातिथिः"  > </div>


> **यदा भावेन भवति सर्वभावेषु निःस्पृहः ।**  
> **तदा सुखम् अवाप्नोति प्रेत्य चेह च शाश्वतम् ॥ ६.८० ॥**
<div class="js_include collapsed" url="/kalpAntaram/smRtiH/manuH/medhAtithiH/06/080_yadA_bhAvena.md"  newLevelForH1="4" title="मेधातिथिः"  > </div>


> **अनेन विधिना सर्वांस् त्यक्त्वा सङ्गाञ्**[^४४]** छनैः शनैः ।**  
> **सर्वद्वन्द्वविनिर्मुक्तो ब्रह्मण्य् एवावतिष्ठते ॥ ६.८१ ॥**
<div class="js_include collapsed" url="/kalpAntaram/smRtiH/manuH/medhAtithiH/06/081_anena_vidhinA.md"  newLevelForH1="4" title="मेधातिथिः"  > </div>


> **ध्यानिकं सर्वम् एवैतद् यद् एतद् अभिशब्दितम् ।**  
> **न ह्य् अनध्यात्मवित् कश्चित् क्रियाफलम् उपाश्नुते ॥ ६.८२ ॥**
<div class="js_include collapsed" url="/kalpAntaram/smRtiH/manuH/medhAtithiH/06/082_dhyAnikaM_sarvam.md"  newLevelForH1="4" title="मेधातिथिः"  > </div>


> **अधियज्ञं ब्रह्म जपेद् आधिदैविकम् एव च ।**  
> **आध्यात्मिकं च सततं वेदान्ताभिहितं च यत् ॥ ६.८३ ॥**
<div class="js_include collapsed" url="/kalpAntaram/smRtiH/manuH/medhAtithiH/06/083_adhiyajnam_brahma.md"  newLevelForH1="4" title="मेधातिथिः"  > </div>


> **इदं शरणम् अज्ञानाम् इदम् एव विजानताम् ।**  
> **इदम् अन्विच्छतां स्वर्गम् इदम् आनन्त्यम् इच्छताम् ॥ ६.८४ ॥**
<div class="js_include collapsed" url="/kalpAntaram/smRtiH/manuH/medhAtithiH/06/084_idaM_sharaNam.md"  newLevelForH1="4" title="मेधातिथिः"  > </div>


> **अनेन क्रमयोगेन परिव्रजति यो द्विजः ।**  
> **स विधूयेह पाप्मानं परं ब्रह्माधिगच्छति ॥ ६.८५ ॥**
<div class="js_include collapsed" url="/kalpAntaram/smRtiH/manuH/medhAtithiH/06/085_anena_kramayogena.md"  newLevelForH1="4" title="मेधातिथिः"  > </div>


> **एष धर्मो ऽनुशिष्टो वो यतीनां नियतात्मनाम् ।**  
> **वेदसंन्यासिकानां तु कर्मयोगं निबोधत ॥ ६.८६ ॥**
<div class="js_include collapsed" url="/kalpAntaram/smRtiH/manuH/medhAtithiH/06/086_eSha_dharmo.md"  newLevelForH1="4" title="मेधातिथिः"  > </div>


> **ब्रह्मचारी गृहस्थश् च वानप्रस्थो यतिस् तथा ।**  
> **एते गृहस्थप्रभवाश् चत्वारः पृथग् आश्रमाः ॥ ६.८७ ॥**
<div class="js_include collapsed" url="/kalpAntaram/smRtiH/manuH/medhAtithiH/06/087_brahmachArI_gRhasthash.md"  newLevelForH1="4" title="मेधातिथिः"  > </div>
  
> **यथोक्तकारिणं विप्रं नयन्ति परमां गतिम् ॥ ६.८८ ॥**
<div class="js_include collapsed" url="/kalpAntaram/smRtiH/manuH/medhAtithiH/06/088_sarve.api.md"  newLevelForH1="4" title="मेधातिथिः"  > </div>
  

> **सर्वेषाम् अपि चैतेषां वेदश्रुतिविधानतः ।**  
> **गृहस्थ उच्यते श्रेष्ठः स त्रीन् एतान् बिभर्ति हि ॥ ६.८९ ॥**
<div class="js_include collapsed" url="/kalpAntaram/smRtiH/manuH/medhAtithiH/06/089_sarveShAm_api.md"  newLevelForH1="4" title="मेधातिथिः"  > </div>


> **यथा नदीनदाः सर्वे सागरे यान्ति संस्थितिम् ।**  
> **तथैवाश्रमिणः सर्वे गृहस्थे यान्ति संस्थितिम् ॥ ६.९० ॥**
<div class="js_include collapsed" url="/kalpAntaram/smRtiH/manuH/medhAtithiH/06/090_yathA_nadI-nadAH.md"  newLevelForH1="4" title="मेधातिथिः"  > </div>


> **चतुर्भिर् अपि चैवैतैर् नित्यम् आश्रमिभिर् द्विजैः ।**  
> **दशलक्षणको धर्मः सेवितव्यः प्रयत्नतः ॥ ६.९१ ॥**
<div class="js_include collapsed" url="/kalpAntaram/smRtiH/manuH/medhAtithiH/06/091_chaturbhir_api.md"  newLevelForH1="4" title="मेधातिथिः"  > </div>


> **धृतिः क्षमा दमो ऽस्तेयं शौचम् इन्द्रियनिग्रहः ।**  
> **धीर् विद्या सत्यम् अक्रोधो दशकं धर्मलक्षणम् ॥ ६.९२ ॥**
<div class="js_include collapsed" url="/kalpAntaram/smRtiH/manuH/medhAtithiH/06/092_dhRtiH_xamA.md"  newLevelForH1="4" title="मेधातिथिः"  > </div>


> **दश लक्षणानि धर्मस्य ये विप्राः समधीयते ।**  
> **अधीत्य चानुवर्तन्ते ते यान्ति परमां गतिम् ॥ ६.९३ ॥**
<div class="js_include collapsed" url="/kalpAntaram/smRtiH/manuH/medhAtithiH/06/093_dasha_laxaNAni.md"  newLevelForH1="4" title="मेधातिथिः"  > </div>


> **दशलक्षणकं धर्मम् अनुतिष्ठन् समाहितः ।**  
> **वेदान्तं विधिवच् छ्रुत्वा संन्यसेद् अनृणो द्विजः ॥ ६.९४ ॥**
<div class="js_include collapsed" url="/kalpAntaram/smRtiH/manuH/medhAtithiH/06/094_dasha-laxaNakan_dharmam.md"  newLevelForH1="4" title="मेधातिथिः"  > </div>


> **संन्यस्य सर्वकर्माणि कर्मदोषान् अपानुदन् ।**  
> **नियतो वेदम् अभ्यस्य पुत्रैश्वर्ये सुखं वसेत् ॥ ६.९५ ॥**
<div class="js_include collapsed" url="/kalpAntaram/smRtiH/manuH/medhAtithiH/06/095_sannyasya_sarvakarmANi.md"  newLevelForH1="4" title="मेधातिथिः"  > </div>


> **एवं संन्यस्य कर्माणि स्वकार्यपरमो ऽस्पृहः ।**  
> **संयासेनापहत्यैनः प्राप्नोति परमां गतिम् ॥ ६.९६ ॥**
<div class="js_include collapsed" url="/kalpAntaram/smRtiH/manuH/medhAtithiH/06/096_evaM_sannyasya.md"  newLevelForH1="4" title="मेधातिथिः"  > </div>


> **एष वो ऽभिहितो धर्मो ब्राह्मणस्य चतुर्विधः ।**  
> **पुण्यो ऽक्ष्यफलः प्रेत्य राज्ञां धर्मं निबोधत ॥ ६.९७ ॥**
<div class="js_include collapsed" url="/kalpAntaram/smRtiH/manuH/medhAtithiH/06/097_eSha_vo.md"  newLevelForH1="4" title="मेधातिथिः"  > </div>


