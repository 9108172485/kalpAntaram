+++
title = "०५"
unicode_script = "devanagari"

+++


**अथ पञ्चमो ऽध्यायः**

> **श्रुत्वैतान् ऋषयो धर्मान् स्नातकस्य यथोदितान् ।**  
> **इदम् ऊचुर् महात्मानम् अनलप्रभवं भृगुम् ॥ ५.१ ॥**
<div class="js_include collapsed" url="/kalpAntaram/smRtiH/manuH/medhAtithiH/05/001_shrutvaitAn_RShayo.md"  newLevelForH1="4" title="मेधातिथिः"  > </div>


> **एवं यथोक्तं विप्राणां स्वधर्मम् अनुतिष्ठताम् ।**  
> **कथं मृत्युः प्रभवति वेदशास्त्रविदां प्रभो ॥ ५.२ ॥**
<div class="js_include collapsed" url="/kalpAntaram/smRtiH/manuH/medhAtithiH/05/002_evaM_yathoktam.md"  newLevelForH1="4" title="मेधातिथिः"  > </div>


> **न तान् उवाच धर्मात्मा महर्षीन् मानवो भृगुः ।**  
> **श्रूयतां येन दोषेण मृत्युर् विप्रान् जिघांसति ॥ ५.३ ॥**  
> **अनभ्यासेन वेदानाम् आचारस्य च वर्जनात् ।**  
> **आलस्याद् अन्नदोषाच् च मृत्युर् विप्रान् जिघांसति ॥ ५.४ ॥**
<div class="js_include collapsed" url="/kalpAntaram/smRtiH/manuH/medhAtithiH/05/004_anabhyAsena_vedAnAm.md"  newLevelForH1="4" title="मेधातिथिः"  > </div>


> **लशुनं गृञ्जनं चैव पलाण्डुं कवकानि च ।**  
> **अभक्ष्याणि द्विजातीनाम् अमेध्यप्रभवानि च ॥ ५.५ ॥**
<div class="js_include collapsed" url="/kalpAntaram/smRtiH/manuH/medhAtithiH/05/005_lashuna~N_gRnjanam.md"  newLevelForH1="4" title="मेधातिथिः"  > </div>


> **लोहितान् वृक्षनिर्यासान् व्रश्चनप्रभवांस् तथा ।**  
> **शेलुं गव्यं च पीयूषं प्रयत्नेन विवर्जयेत् ॥ ५.६ ॥**
<div class="js_include collapsed" url="/kalpAntaram/smRtiH/manuH/medhAtithiH/05/006_lohitAn_vRxaniryAsAn.md"  newLevelForH1="4" title="मेधातिथिः"  > </div>


> **वृथाकृसरसंयावं पायसापूपम् एव च ।**  
> **अनुपाकृतमांसानि देवान्नानि हवींषि च ॥ ५.७ ॥**
<div class="js_include collapsed" url="/kalpAntaram/smRtiH/manuH/medhAtithiH/05/007_vRthA_kRsara-saMyAvam.md"  newLevelForH1="4" title="मेधातिथिः"  > </div>


> **अनिर्दशाया गोः क्षीरम् औष्ट्रम् ऐकशफं तथा ।**  
> **आविकं संधिनीक्षीरं विवत्सायाश् च गोः पयः ॥ ५.८ ॥**
<div class="js_include collapsed" url="/kalpAntaram/smRtiH/manuH/medhAtithiH/05/008_anirdashAyA_goH.md"  newLevelForH1="4" title="मेधातिथिः"  > </div>


> **आरण्यानां च सर्वेषां मृगाणां माहिषं विना ।**  
> **स्त्रीक्षीरं चैव वर्ज्यानि सर्वशुक्तानि चैव हि ॥ ५.९ ॥**
<div class="js_include collapsed" url="/kalpAntaram/smRtiH/manuH/medhAtithiH/05/009_AraNyAnA~n_cha.md"  newLevelForH1="4" title="मेधातिथिः"  > </div>


> **दधि भक्ष्यं च शुक्तेषु सर्वं च दधिसंभवम् ।**  
> **यानि चैवाभिषूयन्ते पुष्पमूलफलैः शुभैः ॥ ५.१० ॥**
<div class="js_include collapsed" url="/kalpAntaram/smRtiH/manuH/medhAtithiH/05/010_dadhi_bhaxyam.md"  newLevelForH1="4" title="मेधातिथिः"  > </div>


> **क्रव्यादः शकुनीन् सर्वान् तथा ग्रामनिवासिनः ।**  
> **अनिर्दिष्टांश् चैकशफंष् टिट्टिभं च विवर्जयेत् ॥ ५.११ ॥**
<div class="js_include collapsed" url="/kalpAntaram/smRtiH/manuH/medhAtithiH/05/011_kravyAdA~n_shakunAn.md"  newLevelForH1="4" title="मेधातिथिः"  > </div>


> **कलविङ्कं प्लवं हंसं चक्राह्वं ग्रामकुक्कुटम् ।**  
> **सारसं रज्जुदालं च दात्यूहं शुकसारिके ॥ ५.१२ ॥**
<div class="js_include collapsed" url="/kalpAntaram/smRtiH/manuH/medhAtithiH/05/012_kalavinkam_plavam.md"  newLevelForH1="4" title="मेधातिथिः"  > </div>


> **प्रतुदान् जालपादांश् च कोयष्टिनखविष्किरान् ।**  
> **निमज्जतश् च मत्स्यादान् सौनं वल्लूरम् एव च ॥ ५.१३ ॥**
<div class="js_include collapsed" url="/kalpAntaram/smRtiH/manuH/medhAtithiH/05/013_pratudA~n_jAlapAdAMsh.md"  newLevelForH1="4" title="मेधातिथिः"  > </div>


> **बकं चैव बलाकां च काकोलं खञ्जरीटकम् ।**  
> **मत्स्यादान् विड्वराहांश् च मत्स्यान् एव च सर्वशः ॥ ५.१४ ॥**
<div class="js_include collapsed" url="/kalpAntaram/smRtiH/manuH/medhAtithiH/05/014_baka~n_chaiva.md"  newLevelForH1="4" title="मेधातिथिः"  > </div>


> **यो यस्य मांसम् अश्नाति स तन्मांसाद उच्यते ।**  
> **मत्स्यादः सर्वमांसादस् तस्मान् मत्स्यान् विवर्जयेत् ॥ ५.१५ ॥**
<div class="js_include collapsed" url="/kalpAntaram/smRtiH/manuH/medhAtithiH/05/015_yo_yasya.md"  newLevelForH1="4" title="मेधातिथिः"  > </div>


> **पाठीनरोहिताव् आद्यौ नियुक्तौ हव्यकव्ययोः ।**  
> **राजीवाः सिंहतुण्डांश् च सशल्काश्**[^४३]** चैव सर्वशः ॥ ५.१६ ॥**
<div class="js_include collapsed" url="/kalpAntaram/smRtiH/manuH/medhAtithiH/05/016_pAThIna-rohitAv_Adyau.md"  newLevelForH1="4" title="मेधातिथिः"  > </div>


> **न भक्षयेद् एकचरान् अज्ञातांश् च मृगद्विजान् ।**  
> **भक्ष्येष्व् अपि समुद्दिष्टान् सर्वान् पञ्चनखांस् तथा ॥ ५.१७ ॥**
<div class="js_include collapsed" url="/kalpAntaram/smRtiH/manuH/medhAtithiH/05/017_na_bhaxayed.md"  newLevelForH1="4" title="मेधातिथिः"  > </div>


> **श्वाविधं शल्यकं गोधां खड्गकूर्मशशांस् तथा ।**  
> **भक्ष्यान् पञ्चनखेष्व् आहुर् अनुष्ट्रांश् चैकतोदतः ॥ ५.१८ ॥**
<div class="js_include collapsed" url="/kalpAntaram/smRtiH/manuH/medhAtithiH/05/018_shvAvidhaM_shalyakam.md"  newLevelForH1="4" title="मेधातिथिः"  > </div>


> **छत्राकं विड्वराहं च लशुनं ग्रामकुक्कुटम् ।**  
> **पलाण्डुं गृञ्जनं चैव मत्या जग्ध्वा पतेद् द्विजः ॥ ५.१९ ॥**
<div class="js_include collapsed" url="/kalpAntaram/smRtiH/manuH/medhAtithiH/05/019_ChatrAkaM_viDvarAham.md"  newLevelForH1="4" title="मेधातिथिः"  > </div>


> **अमत्यैतानि षड् जग्ध्वा कृच्छ्रं सान्तपनं चरेत् ।**  
> **यतिचान्द्रायणं वापि शेषेषूपवसेद् अहः ॥ ५.२० ॥**
<div class="js_include collapsed" url="/kalpAntaram/smRtiH/manuH/medhAtithiH/05/020_amatyaitAni_ShaD.md"  newLevelForH1="4" title="मेधातिथिः"  > </div>


> **संवत्सरस्यैकम् अपि चरेत् कृच्छ्रं द्विजोत्तमः ।**  
> **अज्ञातभुक्तशुद्ध्यर्थं ज्ञातस्य तु विशेषतः ॥ ५.२१ ॥**
<div class="js_include collapsed" url="/kalpAntaram/smRtiH/manuH/medhAtithiH/05/021_saMvatsarasyaikam_api.md"  newLevelForH1="4" title="मेधातिथिः"  > </div>


> **यज्ञार्थं ब्राह्मणैर् वध्याः प्रशस्ता मृगपक्षिणः ।**  
> **भृत्यानां चैव वृत्त्यर्थम् अगस्त्यो ह्य् आचरत् पुरा ॥ ५.२२ ॥**
<div class="js_include collapsed" url="/kalpAntaram/smRtiH/manuH/medhAtithiH/05/022_yajnArtham_brAhmaNair.md"  newLevelForH1="4" title="मेधातिथिः"  > </div>


> **बभूवुर् हि पुरोडाशा भक्ष्याणां मृगपक्षिणाम् **  
> **पुराणेष्व् ऋषियज्ञेषु ब्रह्मक्षत्रसवेषु च ॥ ५.२३ ॥**
<div class="js_include collapsed" url="/kalpAntaram/smRtiH/manuH/medhAtithiH/05/023_babhUvur_hi.md"  newLevelForH1="4" title="मेधातिथिः"  > </div>


> **यत् किंचित् स्नेहसंयुक्तं भक्ष्यं भोज्यम् अगर्हितम् ।**  
> **तत् पर्युषितम् अप्य् आद्यं हविःशेषं च यद् भवेत् ॥ ५.२४ ॥**
<div class="js_include collapsed" url="/kalpAntaram/smRtiH/manuH/medhAtithiH/05/024_yat_kim.md"  newLevelForH1="4" title="मेधातिथिः"  > </div>


> **चिरस्थितम् अपि त्व् आद्यम् अस्नेहाक्तं द्विजातिभिः ।**  
> **यवगोधूमजं सर्वं पयसश् चैव विक्रिया ॥ ५.२५ ॥**
<div class="js_include collapsed" url="/kalpAntaram/smRtiH/manuH/medhAtithiH/05/025_chirasthitam_api.md"  newLevelForH1="4" title="मेधातिथिः"  > </div>


> **एतद् उक्तं द्विजातीनां भक्ष्याभक्ष्यम् अशेषतः ।**  
> **मांसस्यातः प्रवक्ष्यामि विधिं भक्षणवर्जने ॥ ५.२६ ॥**
<div class="js_include collapsed" url="/kalpAntaram/smRtiH/manuH/medhAtithiH/05/026_etad_uktam.md"  newLevelForH1="4" title="मेधातिथिः"  > </div>


> **प्रोक्षितं भक्षयेन् मांसं ब्राह्मणानां च काम्यया ।**  
> **यथाविधि नियुक्तस् तु प्राणानाम् एव चात्यये ॥ ५.२७ ॥**
<div class="js_include collapsed" url="/kalpAntaram/smRtiH/manuH/medhAtithiH/05/027_proxitam_bhaxayen.md"  newLevelForH1="4" title="मेधातिथिः"  > </div>


> **प्राणस्यान्नम् इदं सर्वं प्रजापतिर् अकल्पयत् ।**  
> **स्थावरं जङ्गमं चैव सर्वं प्राणस्य भोजनम् ॥ ५.२८ ॥**
<div class="js_include collapsed" url="/kalpAntaram/smRtiH/manuH/medhAtithiH/05/028_prANasyA-nnam_idam.md"  newLevelForH1="4" title="मेधातिथिः"  > </div>


> **चराणाम् अन्नम् अचरा दंष्ट्रिणाम् अप्य् अदंष्ट्रिणः ।**  
> **अहस्ताश् च सहस्तानां शूराणां चैव भीरवः ॥ ५.२९ ॥**
<div class="js_include collapsed" url="/kalpAntaram/smRtiH/manuH/medhAtithiH/05/029_charANAm_annam.md"  newLevelForH1="4" title="मेधातिथिः"  > </div>


> **नात्ता दुष्यत्य् अदन्न् आद्यान् प्राणिनो ऽहन्य् अहन्य् अपि ।**  
> **धात्रैव सृष्टा ह्य् आद्याश् च प्राणिनो ऽत्तार एव च ॥ ५.३० ॥**
<div class="js_include collapsed" url="/kalpAntaram/smRtiH/manuH/medhAtithiH/05/030_nA-ttA_duShyaty.md"  newLevelForH1="4" title="मेधातिथिः"  > </div>


> **यज्ञाय जग्धिर् मांसस्येत्य् एष दैवो विधिः स्मृतः ।**  
> **अतो ऽन्यथा प्रवृत्तिस् तु राक्षसो विधिर् उच्यते ॥ ५.३१ ॥**
<div class="js_include collapsed" url="/kalpAntaram/smRtiH/manuH/medhAtithiH/05/031_yajnAya_jagdhir.md"  newLevelForH1="4" title="मेधातिथिः"  > </div>


> **क्रीत्वा स्वयं वाप्य् उत्पाद्य परोपकृतम् एव वा ।**  
> **देवान् पितॄंश् चार्चयित्वा खादन् मांसं न दुष्यति ॥ ५.३२ ॥**
<div class="js_include collapsed" url="/kalpAntaram/smRtiH/manuH/medhAtithiH/05/032_krItvA_svayam.md"  newLevelForH1="4" title="मेधातिथिः"  > </div>
 

> **नाद्याद् अविधिना मांसं विधिज्ञो ऽनापदि द्विजः ।**  
> **जग्ध्वा ह्य् अविधिना मांसं प्रेतस् तैर् अद्यते ऽवशः ॥ ५.३३ ॥**
<div class="js_include collapsed" url="/kalpAntaram/smRtiH/manuH/medhAtithiH/05/033_nA-dyAd_avidhinA.md"  newLevelForH1="4" title="मेधातिथिः"  > </div>


> **न तादृशं भवत्य् एनो मृगहन्तुर् धनार्थिनः ।**  
> **यादृशं भवति प्रेत्य वृथामांसानि खादतः ॥ ५.३४ ॥**
<div class="js_include collapsed" url="/kalpAntaram/smRtiH/manuH/medhAtithiH/05/034_na_tAdRsham.md"  newLevelForH1="4" title="मेधातिथिः"  > </div>


> **नियुक्तस् तु यथान्यायं यो मांसं नात्ति मानवः ।**  
> **स प्रेत्य पशुतां याति संभवान् एकविंशतिम् ॥ ५.३५ ॥**
<div class="js_include collapsed" url="/kalpAntaram/smRtiH/manuH/medhAtithiH/05/035_niyuktas_tu.md"  newLevelForH1="4" title="मेधातिथिः"  > </div>


> **असंस्कृतान् पशून् मन्त्रैर् नाद्याद् विप्रः कदाचन ।**  
> **मन्त्रैस् तु संस्कृतान् अद्याच् छाश्वतं विधिम् आस्थितः ॥ ५.३६ ॥**
<div class="js_include collapsed" url="/kalpAntaram/smRtiH/manuH/medhAtithiH/05/036_asaMskRtAn_pashUn.md"  newLevelForH1="4" title="मेधातिथिः"  > </div>


> **कुर्याद् घृतपशुं सङ्गे कुर्यात् पिष्टपशुं तथा । **  
> **न त्व् एव तु वृथा हन्तुं पशुम् इच्छेत् कदाचन ॥ ५.३७ ॥**
<div class="js_include collapsed" url="/kalpAntaram/smRtiH/manuH/medhAtithiH/05/037_kuryAd_ghRtapashum.md"  newLevelForH1="4" title="मेधातिथिः"  > </div>


> **यावन्ति पशुरोमाणि तावत्कृत्वो ह मारणम् ।**  
> **वृथापशुघ्नः प्राप्नोति प्रेत्य जन्मनि जन्मनि ॥ ५.३८ ॥**
<div class="js_include collapsed" url="/kalpAntaram/smRtiH/manuH/medhAtithiH/05/038_yAvanti_pashu-romANi.md"  newLevelForH1="4" title="मेधातिथिः"  > </div>


> **यज्ञार्थं पशवः सृष्टाः स्वयम् एव स्वयंभुवा ।**  
> **यज्ञो ऽस्य भूत्यै सर्वस्य तस्माद् यज्ञे वधो ऽवधः ॥ ५.३९ ॥**
<div class="js_include collapsed" url="/kalpAntaram/smRtiH/manuH/medhAtithiH/05/039_yajnArtham_pashavaH.md"  newLevelForH1="4" title="मेधातिथिः"  > </div>


> **ओषध्यः पशवो वृक्षास् तिर्यञ्चः पक्षिणस् तथा ।**  
> **यज्ञार्थं निधनं प्राप्ताः प्राप्नुवन्त्य् उच्छ्रितीः पुनः ॥ ५.४० ॥**
<div class="js_include collapsed" url="/kalpAntaram/smRtiH/manuH/medhAtithiH/05/040_oShadhyaH_pashavo.md"  newLevelForH1="4" title="मेधातिथिः"  > </div>


> **मधुपर्के च यज्ञे च पितृदैवतकर्मणि ।**  
> **अत्रैव पशवो हिंस्या नान्यत्रेत्य् अब्रवीन् मनुः ॥ ५.४१ ॥**
<div class="js_include collapsed" url="/kalpAntaram/smRtiH/manuH/medhAtithiH/05/041_madhuparke_cha.md"  newLevelForH1="4" title="मेधातिथिः"  > </div>
  
> **आत्मानं च पशुं चैव गमयत्य् उत्तमां गतिम् ॥ ५.४२ ॥**
<div class="js_include collapsed" url="/kalpAntaram/smRtiH/manuH/medhAtithiH/05/042_eShv_artheShu.md"  newLevelForH1="4" title="मेधातिथिः"  > </div>


> **गृहे गुराव् अरण्ये वा निवसन्न् आत्मवान् द्विजः ।**  
> **नावेदविहितां हिंसाम् आपद्य् अपि समाचरेत् ॥ ५.४३ ॥**
<div class="js_include collapsed" url="/kalpAntaram/smRtiH/manuH/medhAtithiH/05/043_gRhe_gurAv.md"  newLevelForH1="4" title="मेधातिथिः"  > </div>


> **या वेदविहिता हिंसा नियतास्मिंश् चराचरे ।**  
> **अहिंसाम् एव तां विद्याद् वेदाद् धर्मो हि निर्बभौ ॥ ५.४४ ॥**
<div class="js_include collapsed" url="/kalpAntaram/smRtiH/manuH/medhAtithiH/05/044_yA_veda-vihitA.md"  newLevelForH1="4" title="मेधातिथिः"  > </div>


> **यो ऽहिंसकानि भूतानि हिनस्त्य् आत्मसुखेच्छया ।**  
> **स जीवंश् च मृतश् चैव न क्वचित् सुखम् एधते ॥ ५.४५ ॥**
<div class="js_include collapsed" url="/kalpAntaram/smRtiH/manuH/medhAtithiH/05/045_yo.ahiMsakAni.md"  newLevelForH1="4" title="मेधातिथिः"  > </div>


> **यो बन्धनवधक्लेशान् प्राणिनां न चिकीर्षति ।**  
> **स सर्वस्य हितप्रेप्सुः सुखम् अत्यन्तम् अश्नुते ॥ ५.४६ ॥**
<div class="js_include collapsed" url="/kalpAntaram/smRtiH/manuH/medhAtithiH/05/046_yo_bandhana-vadha-kleshAn.md"  newLevelForH1="4" title="मेधातिथिः"  > </div>


> **यद् ध्यायति यत् कुरुते रतिं बध्नाति यत्र च ।**  
> **तद् अवाप्नोत्य् अयत्नेन यो हिनस्ति न किंचन ॥ ५.४७ ॥**
<div class="js_include collapsed" url="/kalpAntaram/smRtiH/manuH/medhAtithiH/05/047_yad_dhyAyati.md"  newLevelForH1="4" title="मेधातिथिः"  > </div>


> **नाकृत्वा प्राणिनां हिंसां मांसम् उत्पद्यते क्वचित् ।**  
> **न च प्राणिवधः स्वर्ग्यस् तस्मान् मांसं विवर्जयेत् ॥ ५.४८ ॥**
<div class="js_include collapsed" url="/kalpAntaram/smRtiH/manuH/medhAtithiH/05/048_nA-kRtvA_prANinAm.md"  newLevelForH1="4" title="मेधातिथिः"  > </div>


> **समुत्पत्तिं च मांसस्य वधबन्धौ च देहिनाम् ।**  
> **प्रसमीक्ष्य निवर्तेत सर्वमांसस्य भक्षणात् ॥ ५.४९ ॥**
<div class="js_include collapsed" url="/kalpAntaram/smRtiH/manuH/medhAtithiH/05/049_samutpatti~n_cha.md"  newLevelForH1="4" title="मेधातिथिः"  > </div>


> **न भक्षयति यो मांसं विधिं हित्वा पिशाचवत् ।**  
> **स लोके प्रियतां याति व्याधिभिश् च न पीड्यते ॥ ५.५० ॥**
<div class="js_include collapsed" url="/kalpAntaram/smRtiH/manuH/medhAtithiH/05/050_na_bhaxayati.md"  newLevelForH1="4" title="मेधातिथिः"  > </div>


> **अनुमन्ता विशसिता निहन्ता क्रविक्रयी ।**  
> **संस्कर्ता चोपहर्ता च खादकश् चेति घातकाः ॥ ५.५१ ॥**
<div class="js_include collapsed" url="/kalpAntaram/smRtiH/manuH/medhAtithiH/05/051_anumantA_vishasitA.md"  newLevelForH1="4" title="मेधातिथिः"  > </div>


> **स्वमांसं परमांसेन यो वर्धयितुम् इच्छति ।**  
> **अनभ्यर्च्य पितॄन् देवांस् ततो ऽन्यो नास्त्य् अपुण्यकृत् ॥ ५.५२ ॥**
<div class="js_include collapsed" url="/kalpAntaram/smRtiH/manuH/medhAtithiH/05/052_svamAMsam_paramAMsena.md"  newLevelForH1="4" title="मेधातिथिः"  > </div>


> **वर्षे वर्षे ऽश्वमेधेन यो यजेत शतं समाः ।**  
> **मांसानि च न खादेद् यस् तयोः पुण्यफलं समम् ॥ ५.५३ ॥**
<div class="js_include collapsed" url="/kalpAntaram/smRtiH/manuH/medhAtithiH/05/053_varShe_varShe.md"  newLevelForH1="4" title="मेधातिथिः"  > </div>


> **फलमूलाशनैर् मेध्यैर् मुन्यन्नानां च भोजनैः ।**  
> **न तत्फलम् अवाप्नोति यन् मांसपरिवर्जनात् ॥ ५.५४ ॥**
<div class="js_include collapsed" url="/kalpAntaram/smRtiH/manuH/medhAtithiH/05/054_phala-mUlAshanair_medhyair.md"  newLevelForH1="4" title="मेधातिथिः"  > </div>


> **मां स भक्षयितामुत्र यस्य मांसम् इहाद्म्य् अहम् ।**  
> **एतन् मांसस्य मांसत्वं प्रवदन्ति मनीषिणः ॥ ५.५५ ॥**
<div class="js_include collapsed" url="/kalpAntaram/smRtiH/manuH/medhAtithiH/05/055_mAM_sa.md"  newLevelForH1="4" title="मेधातिथिः"  > </div>


> **न मांसभक्षणे दोषो न मद्ये न च मैथुने ।**  
> **प्रवृत्तिर् एषा भूतानां निवृत्तिस् तु महाफला ॥ ५.५६ ॥**
<div class="js_include collapsed" url="/kalpAntaram/smRtiH/manuH/medhAtithiH/05/056_na_mAMsa-bhaxaNe.md"  newLevelForH1="4" title="मेधातिथिः"  > </div>


> **प्रेतशुद्धिं प्रवक्ष्यामि द्रव्यशुद्धिं तथैव च ।**  
> **चतुर्णाम् अपि वर्णानां यथावद् अनुपूर्वशः ॥ ५.५७ ॥**
<div class="js_include collapsed" url="/kalpAntaram/smRtiH/manuH/medhAtithiH/05/057_preta-shuddhim_pravaxyAmi.md"  newLevelForH1="4" title="मेधातिथिः"  > </div>


> **दन्तजाते ऽनुजाते च कृतचूडे च संस्थिते ।**  
> **अशुद्धा बान्धवाः सर्वे सूतके च तथोच्यते ॥ ५.५८ ॥**
<div class="js_include collapsed" url="/kalpAntaram/smRtiH/manuH/medhAtithiH/05/058_danta-jAte.anujAte.md"  newLevelForH1="4" title="मेधातिथिः"  > </div>


> **दशाहं शावम् आशौचं सपिण्डेषु विधीयते ।**  
> **अर्वाक् संचयनाद् अस्थ्नां त्र्यहम् एकाहम् एव वा ॥ ५.५९ ॥**
<div class="js_include collapsed" url="/kalpAntaram/smRtiH/manuH/medhAtithiH/05/059_dashAhaM_shAvam.md"  newLevelForH1="4" title="मेधातिथिः"  > </div>


> **सपिण्डता तु पुरुषे सप्तमे विनिवर्तते ।**  
> **समानोदकभावस् तु जन्मनाम्नोर् अवेदने ॥ ५.६० ॥**
<div class="js_include collapsed" url="/kalpAntaram/smRtiH/manuH/medhAtithiH/05/060_sapiNDatA_tu.md"  newLevelForH1="4" title="मेधातिथिः"  > </div>


> **जनने ऽप्य् एवम् एव स्यान् मातापित्रोस् तु सूतकम् ।**  
> **सूतकं मातुर् एव स्याद् उपस्पृश्य पिता शुचिः ॥ ५.६१ ॥**
<div class="js_include collapsed" url="/kalpAntaram/smRtiH/manuH/medhAtithiH/05/062_sarveShAM_shAvam.md"  newLevelForH1="4" title="मेधातिथिः"  > </div>


> **निरस्य तु पुमाञ् छुक्रम् उपस्पृश्यैव शुध्यति ।**  
> **बैजिकाद् अभिसंबन्धाद् अनुरुन्ध्याद् अघं त्र्यहम् ॥ ५.६२ ॥**
<div class="js_include collapsed" url="/kalpAntaram/smRtiH/manuH/medhAtithiH/05/063_nirasya_tu.md"  newLevelForH1="4" title="मेधातिथिः"  > </div>


> **अह्ना चैकेन रात्र्या च त्रिरात्रैर् एव च त्रिभिः ।**  
> **शवस्पृशो विशुध्यन्ति त्र्यहाद् उदकदायिनः ॥ ५.६३ ॥**
<div class="js_include collapsed" url="/kalpAntaram/smRtiH/manuH/medhAtithiH/05/064_ahnA_chaikena.md"  newLevelForH1="4" title="मेधातिथिः"  > </div>


> **गुरोः प्रेतस्य शिष्यस् तु पितृमेधं समाचरन् ।**  
> **प्रेताहारैः समं तत्र दशरात्रेण शुध्यति ॥ ५.६४ ॥**
<div class="js_include collapsed" url="/kalpAntaram/smRtiH/manuH/medhAtithiH/05/065_guroH_pretasya.md"  newLevelForH1="4" title="मेधातिथिः"  > </div>


> **रात्रिभिर् मासतुल्याभिर् गर्भस्रावे विशुध्यति ।**  
> **रजस्य् उपरते साध्वी स्नानेन स्त्री रजस्वला ॥ ५.६५ ॥**
<div class="js_include collapsed" url="/kalpAntaram/smRtiH/manuH/medhAtithiH/05/066_rAtribhir_mAsa-tulyAbhir.md"  newLevelForH1="4" title="मेधातिथिः"  > </div>


> **नृणाम् अकृतमुण्डानां विशुद्धिर् नैशिकी स्मृता ।**  
> **निर्वृत्तमुण्डकानां तु त्रिरात्राच् छुद्धिर् इष्यते ॥ ५.६६ ॥**
<div class="js_include collapsed" url="/kalpAntaram/smRtiH/manuH/medhAtithiH/05/067_nRNAm_akRtachUDAnAm.md"  newLevelForH1="4" title="मेधातिथिः"  > </div>


> **ऊनद्विवार्षिकं प्रेतं निदध्युर् बान्धवा बहिः ।**  
> **अलंकृत्य शुचौ भूमाव् अस्थिसंचयनाद् ऋते ॥ ५.६७ ॥**
<div class="js_include collapsed" url="/kalpAntaram/smRtiH/manuH/medhAtithiH/05/068_Una-dvivArShikam_pretam.md"  newLevelForH1="4" title="मेधातिथिः"  > </div>


> **नास्य कार्यो ऽग्निसंस्कारो न च कार्योदकक्रिया ।**  
> **अरण्य काष्ठवत् त्यक्त्वा क्षपेत त्र्यहम् एव तु ॥ ५.६८ ॥**
<div class="js_include collapsed" url="/kalpAntaram/smRtiH/manuH/medhAtithiH/05/069_nA-sya_kAryo.md"  newLevelForH1="4" title="मेधातिथिः"  > </div>


> **नात्रिवर्षस्य कर्तव्या बान्धवैर् उदकक्रिया ।**  
> **जातदन्तस्य वा कुर्युर् नाम्नि वापि कृते सति ॥ ५.६९ ॥**
<div class="js_include collapsed" url="/kalpAntaram/smRtiH/manuH/medhAtithiH/05/070_nA-trivarShasya_kartavyA.md"  newLevelForH1="4" title="मेधातिथिः"  > </div>


> **सब्रह्मचारिण्य् एकाहम् अतीते क्षपणं स्मृतम् ।**  
> **जन्मन्य् एकोदकानां तु त्रिरात्राच् छुद्धिर् इष्यते ॥ ५.७० ॥**
<div class="js_include collapsed" url="/kalpAntaram/smRtiH/manuH/medhAtithiH/05/071_sa-brahmachAriNy_ekAham.md"  newLevelForH1="4" title="मेधातिथिः"  > </div>


> **स्त्रीणाम् असंस्कृतानां तु त्र्यहाच् छुद्ध्यन्ति बान्धवाः ।**  
> **यथोक्तेनैव कल्पेन शुद्ध्यन्ति तु सनाभयः ॥ ५.७१ ॥**
<div class="js_include collapsed" url="/kalpAntaram/smRtiH/manuH/medhAtithiH/05/072_strINAm_asaMskRtAnAm.md"  newLevelForH1="4" title="मेधातिथिः"  > </div>


> **अक्षारलवणान्नाः स्युर् निमज्जेयुश् च ते त्र्यहम् ।**  
> **मांसाशनं च नाश्नीयुः शयीरंश् च पृथक् क्षितौ ॥ ५.७२ ॥**
<div class="js_include collapsed" url="/kalpAntaram/smRtiH/manuH/medhAtithiH/05/073_a-xAra-lavaNAnnAH_syur.md"  newLevelForH1="4" title="मेधातिथिः"  > </div>


> **संनिधाव् एष वै कल्पः शावाशौचस्य कीर्तितः ।**  
> **असंनिधाव् अयं ज्ञेयो विधिः संबन्धिबान्धवैः ॥ ५.७३ ॥**
<div class="js_include collapsed" url="/kalpAntaram/smRtiH/manuH/medhAtithiH/05/074_sannidhAv_eSha.md"  newLevelForH1="4" title="मेधातिथिः"  > </div>


> **विगतं तु विदेशस्थं शृणुयाद् यो ह्य् अनिर्दशम् ।**  
> **यच् छेषं दशरात्रस्य तावद् एवाशुचिर् भवेत् ॥ ५.७४ ॥**
<div class="js_include collapsed" url="/kalpAntaram/smRtiH/manuH/medhAtithiH/05/075_vigatan_tu.md"  newLevelForH1="4" title="मेधातिथिः"  > </div>


> **अतिक्रान्ते दशाहे च त्रिरात्रम् अशुचिर् भवेत् ।**  
> **संवत्सरे व्यतीते तु स्पृष्ट्वैवापो विशुद्ध्यति ॥ ५.७५ ॥**
<div class="js_include collapsed" url="/kalpAntaram/smRtiH/manuH/medhAtithiH/05/076_atikrAnte_dashAhe.md"  newLevelForH1="4" title="मेधातिथिः"  > </div>


> **निर्दशं ज्ञातिमरणं श्रुत्वा पुत्रस्य जन्म च ।**  
> **सवासा जलम् आप्लुत्य शुद्धो भवति मानवः ॥ ५.७६ ॥**
<div class="js_include collapsed" url="/kalpAntaram/smRtiH/manuH/medhAtithiH/05/077_nirdasha~n_jnAtimaraNam.md"  newLevelForH1="4" title="मेधातिथिः"  > </div>


> **बाले देशान्तरस्थे च पृथक्पिण्डे च संस्थिते ।**  
> **सवासा जलम् आप्लुत्य सद्य एव विशुध्यति ॥ ५.७७ ॥**
<div class="js_include collapsed" url="/kalpAntaram/smRtiH/manuH/medhAtithiH/05/078_bAle_deshAntarasthe.md"  newLevelForH1="4" title="मेधातिथिः"  > </div>


> **अन्तर्दशाहे चेत् स्यातां पुनर् मरणजन्मनी ।**  
> **तावत् स्याद् अशुचिर् विप्रो यावत् तत् स्याद् अनिर्दशम् ॥ ६.७८ ॥**
<div class="js_include collapsed" url="/kalpAntaram/smRtiH/manuH/medhAtithiH/05/079_antar-dashAhe_syAtAm.md"  newLevelForH1="4" title="मेधातिथिः"  > </div>


> **त्रिरात्रम् आहुर् आशौचम् आचार्ये संस्थिते सति ।**  
> **तस्य पुत्रे च पत्न्यां च दिवारात्रम् इति स्थितिः ॥ ५.७९ ॥**
<div class="js_include collapsed" url="/kalpAntaram/smRtiH/manuH/medhAtithiH/05/080_trirAtram_Ahur.md"  newLevelForH1="4" title="मेधातिथिः"  > </div>


> **श्रोत्रिये तूपसंपन्ने त्रिरात्रम् अशुचिर् भवेत् ।**  
> **मातुले पक्षिणीं रात्रिं शिषर्त्विग्बान्धवेषु च ॥ ५.८० ॥**
<div class="js_include collapsed" url="/kalpAntaram/smRtiH/manuH/medhAtithiH/05/081_shrotriye_tUpasampanne.md"  newLevelForH1="4" title="मेधातिथिः"  > </div>


> **प्रेते राजनि सज्योतिर् यस्य स्याद् विषये स्थितः ।**  
> **अश्रोत्रिये त्व् अहः कृत्स्नम् अनूचाने तथा गुरौ ॥ ५.८१ ॥**
<div class="js_include collapsed" url="/kalpAntaram/smRtiH/manuH/medhAtithiH/05/082_prete_rAjani.md"  newLevelForH1="4" title="मेधातिथिः"  > </div>


> **शुद्ध्येद् विप्रो दशाहेन द्वादशाहेन भूमिपः ।**  
> **वैश्यः पञ्चदशाहेन शूद्रो मासेन शुध्यति ॥ ५.८२ ॥**
<div class="js_include collapsed" url="/kalpAntaram/smRtiH/manuH/medhAtithiH/05/083_shuddhyed_vipro.md"  newLevelForH1="4" title="मेधातिथिः"  > </div>


> **न वर्धयेद् अघाहानि परत्यूहेन् नाग्निषु क्रियाः ।**  
> **न च तत् कर्म कुर्वाणः सनाभ्यो ऽप्य् अशुचिर् भवेत् ॥ ५.८३ ॥**
<div class="js_include collapsed" url="/kalpAntaram/smRtiH/manuH/medhAtithiH/05/084_na_vardhayed.md"  newLevelForH1="4" title="मेधातिथिः"  > </div>


> **दिवाकीर्तिम् उदक्यां च पतितं सूतिकां तथा ।**  
> **शवं तत्स्पृष्टिनं चैव स्पृष्ट्वा स्नानेन शुध्यति ॥ ५.८४ ॥**
<div class="js_include collapsed" url="/kalpAntaram/smRtiH/manuH/medhAtithiH/05/085_divAkIrtim_udakyAm.md"  newLevelForH1="4" title="मेधातिथिः"  > </div>


> **आचम्य प्रयतो नित्यं जपेद् अशुचिदर्शने ।**  
> **सौरान् मन्त्रान् यथोत्साहं पावमानीश् च शक्ततः ॥ ५.८५ ॥**
<div class="js_include collapsed" url="/kalpAntaram/smRtiH/manuH/medhAtithiH/05/086_Achamya_prayato.md"  newLevelForH1="4" title="मेधातिथिः"  > </div>


> **नारं स्पृष्ट्वास्ति सस्नेहं स्नात्वा विप्रो विशुध्यति ।**  
> **आचम्यैव तु निःस्नेहं गाम् आलभ्यार्कम् ईक्ष्य वा ॥ ५.८६ ॥**
<div class="js_include collapsed" url="/kalpAntaram/smRtiH/manuH/medhAtithiH/05/087_nAraM_spRShTvAsthi.md"  newLevelForH1="4" title="मेधातिथिः"  > </div>


> **आदिष्टी नोदकं कुर्याद् आ व्रतस्य समापनात् ।**  
> **समाप्ते तूदकं कृत्वा त्रिरात्रेणैव शुध्यति ॥ ५.८७ ॥**
<div class="js_include collapsed" url="/kalpAntaram/smRtiH/manuH/medhAtithiH/05/088_AdiShTI_nodakam.md"  newLevelForH1="4" title="मेधातिथिः"  > </div>


> **वृथासंकरजानां प्रव्रज्यासु च निष्ठताम् ।**  
> **आत्मनस् त्यागिनां चैव निवर्तेतोदकक्रिया ॥ ५.८८ ॥**
<div class="js_include collapsed" url="/kalpAntaram/smRtiH/manuH/medhAtithiH/05/089_vRthA-sankara-jAtAnAm_pravrajyAsu.md"  newLevelForH1="4" title="मेधातिथिः"  > </div>


> **पाषण्डम् आश्रितानां च चरन्तीनां च कामतः ।**  
> **गर्भभर्तृद्रुहां चैव सुरापीनां च योषिताम् ॥ ५.८९ ॥**
<div class="js_include collapsed" url="/kalpAntaram/smRtiH/manuH/medhAtithiH/05/090_pAShaNDam_AshritAnAm.md"  newLevelForH1="4" title="मेधातिथिः"  > </div>


> **आचार्यं स्वम् उपाध्यायं पितरं मातरं गुरुम् ।**  
> **निर्हृत्य तु व्रती प्रेतान् न व्रतेन वियुज्यते ॥ ५.९० ॥**
<div class="js_include collapsed" url="/kalpAntaram/smRtiH/manuH/medhAtithiH/05/091_AchAryaM_svam.md"  newLevelForH1="4" title="मेधातिथिः"  > </div>


> **दक्षिणेन मृतं शूद्रं पुरद्वारेण निर्हरेत् ।**  
> **पश्चिमोत्तरपूर्वैस् तु यथायोगं द्विजन्मनः ॥ ५.९१ ॥**
<div class="js_include collapsed" url="/kalpAntaram/smRtiH/manuH/medhAtithiH/05/092_daxiNena_mRtam.md"  newLevelForH1="4" title="मेधातिथिः"  > </div>


> **न राज्ञाम् अघदोषो ऽस्ति व्रतिनां न च सत्रिणाम् ।**  
> **ऐन्द्रं स्थानम् उपासीना ब्रह्मभूता हि ते सदा ॥ ५.९२ ॥**
<div class="js_include collapsed" url="/kalpAntaram/smRtiH/manuH/medhAtithiH/05/093_na_rAjnAm.md"  newLevelForH1="4" title="मेधातिथिः"  > </div>


> **राज्ञो माहात्मिके स्थाने सद्यः शौचं विधीयते ।**  
> **प्रजानां परिरक्षार्थम् आसनं चात्र कारणम् ॥ ५.९३ ॥**
<div class="js_include collapsed" url="/kalpAntaram/smRtiH/manuH/medhAtithiH/05/094_rAjno_mahAtmike.md"  newLevelForH1="4" title="मेधातिथिः"  > </div>


> **डिम्बाहवहतानां च विद्युता पार्थिवेन च ।**  
> **गोब्राह्मणस्य चैवार्थे यस्य चेच्छति पार्थिवः ॥ ५.९४ ॥**
<div class="js_include collapsed" url="/kalpAntaram/smRtiH/manuH/medhAtithiH/05/095_DimbhAhava-hatAnA~n_cha.md"  newLevelForH1="4" title="मेधातिथिः"  > </div>


> **सोमाग्न्यर्कानिलेन्द्राणां वित्ताप्पत्योर् यमस्य च ।**  
> **अष्टानां लोकपालानां वपुर् धारयते नृपः ॥ ५.९५ ॥**
<div class="js_include collapsed" url="/kalpAntaram/smRtiH/manuH/medhAtithiH/05/096_somAgny-arkAnilendrANAM_vittAppatyor.md"  newLevelForH1="4" title="मेधातिथिः"  > </div>


> **लोकेशाधिष्ठितो राजा नास्याशौचं विधीयते ।**  
> **शौचाशौचं हि मर्त्यानां लोकेभ्यः प्रभवाप्ययौ**[^२२५]** ॥ ५.९६ ॥**
<div class="js_include collapsed" url="/kalpAntaram/smRtiH/manuH/medhAtithiH/05/097_lokeshAdhiShThito_rAjA.md"  newLevelForH1="4" title="मेधातिथिः"  > </div>


> **उद्यतैर् आहवे शस्त्रैः क्षत्रधर्महस्तस्य च ।**  
> **सद्यः संतिष्ठते यज्ञस् तथाशौचम् इति स्थितिः ॥ ५.९७ ॥**
<div class="js_include collapsed" url="/kalpAntaram/smRtiH/manuH/medhAtithiH/05/098_udyatair_Ahave.md"  newLevelForH1="4" title="मेधातिथिः"  > </div>


> **विप्रः शुध्यत्य् अपः स्पृष्ट्वा क्षत्रियो वाहनायुधम् ।**  
> **वैश्यः प्रतोदं रश्मीन् वा यष्टिं शूद्रः कृतक्रियः ॥ ५.९८ ॥**
<div class="js_include collapsed" url="/kalpAntaram/smRtiH/manuH/medhAtithiH/05/099_vipraH_shudhyaty.md"  newLevelForH1="4" title="मेधातिथिः"  > </div>


> **एतद् वो ऽभिहितं शौचं सपिण्डेषु द्विजोत्तमाः ।**  
> **असपिण्डेषु सर्वेषु प्रेतशुद्धिं निबोधत ॥ ५.९९ ॥**
<div class="js_include collapsed" url="/kalpAntaram/smRtiH/manuH/medhAtithiH/05/100_etad_vo.md"  newLevelForH1="4" title="मेधातिथिः"  > </div>


> **असपिण्डं द्विजं प्रेतं विप्रो निर्हृत्य बन्धुवत् ।**  
> **विशुध्यति त्रिरात्रेण मातुर् आप्तांश् च बान्धवान् ॥ ५.१०० ॥**
<div class="js_include collapsed" url="/kalpAntaram/smRtiH/manuH/medhAtithiH/05/101_asapiNDan_dvijam.md"  newLevelForH1="4" title="मेधातिथिः"  > </div>


> **यद्य् अन्नम् अत्ति तेषां तु दशाहेनैव शुद्ध्यति ।**  
> **अनदन्न् अन्नम् अह्नैव न चेत् तस्मिन् गृहे वसेत् ॥ ५.१०१ ॥**
<div class="js_include collapsed" url="/kalpAntaram/smRtiH/manuH/medhAtithiH/05/102_yady_annam.md"  newLevelForH1="4" title="मेधातिथिः"  > </div>


> **अनुगम्येच्छया प्रेतं ज्ञातिम् अज्ञातिम् एव च ।**  
> **स्नात्वा सचैलं स्पृष्ट्वाग्निं घृतं प्राश्य विशुद्ध्यति ॥ ५.१०२ ॥**
<div class="js_include collapsed" url="/kalpAntaram/smRtiH/manuH/medhAtithiH/05/103_anugamyechChayA_pretam.md"  newLevelForH1="4" title="मेधातिथिः"  > </div>


> **न विप्रं स्वेषु तिष्ठत्सु मृतं शूद्रेण नाययेत् ।**  
> **अस्वर्ग्या ह्य् आहुतिः सा स्याच् छूद्रसंस्पर्शदूषिता ॥ ५.१०३ ॥**
<div class="js_include collapsed" url="/kalpAntaram/smRtiH/manuH/medhAtithiH/05/104_na_vipram.md"  newLevelForH1="4" title="मेधातिथिः"  > </div>


> **ज्ञानं तपो ऽग्निर् आहारो मृन् मनो वार्युपाञ्जनम् ।**  
> **वायुः कर्मार्ककालौ च शुद्धेः कर्तॄणि देहिनाम् ॥ ५.१०४ ॥**
<div class="js_include collapsed" url="/kalpAntaram/smRtiH/manuH/medhAtithiH/05/105_jnAnan_tapo.md"  newLevelForH1="4" title="मेधातिथिः"  > </div>
 

> **सर्वेषाम् एव शौचानाम् अर्थशौचं परं स्मृतम् ।**  
> **यो ऽर्थे शुचिर् हि स शुचिर् न मृद्वारिशुचिः शुचिः ॥ ५.१०५ ॥**
<div class="js_include collapsed" url="/kalpAntaram/smRtiH/manuH/medhAtithiH/05/106_sarveShAm_eva.md"  newLevelForH1="4" title="मेधातिथिः"  > </div>


> **क्षान्त्या शुद्ध्यन्ति विद्वांसो दानेनाकार्यकारिणः ।**  
> **प्रच्छन्नपापा जप्येन तपसा वेदवित्तमाः ॥ ५.१०६ ॥**
<div class="js_include collapsed" url="/kalpAntaram/smRtiH/manuH/medhAtithiH/05/107_xAntyA_shudhyanti.md"  newLevelForH1="4" title="मेधातिथिः"  > </div>


> **मृत्तोयैः शुध्यते शोध्यं नदी वेगेन शुध्यति ।**  
> **रजसा स्त्री मनोदुष्टा संन्यासेन द्विजोत्तमाः ॥ ५.१०७ ॥**
<div class="js_include collapsed" url="/kalpAntaram/smRtiH/manuH/medhAtithiH/05/108_mRt-toyaiH_shudhyate.md"  newLevelForH1="4" title="मेधातिथिः"  > </div>


> **अद्भिर् गात्राणि शुध्यन्ति मनः सत्येन शुध्यति ।**  
> **विद्यातपोभ्यां भूतात्मा बुधिर् ज्ञानेन शुध्यति ॥ ५.१०८ ॥**
<div class="js_include collapsed" url="/kalpAntaram/smRtiH/manuH/medhAtithiH/05/109_adbhir_gAtrANi.md"  newLevelForH1="4" title="मेधातिथिः"  > </div>


> **एष शौचस्य वः प्रोक्तः शारीरस्य विनिर्णयः ।**  
> **नानाविधानां द्रव्याणां शुद्धेः शृणुत निर्णयम् ॥ ५.१०९ ॥**
<div class="js_include collapsed" url="/kalpAntaram/smRtiH/manuH/medhAtithiH/05/110_eSha_shauchasya.md"  newLevelForH1="4" title="मेधातिथिः"  > </div>


> **तैजसानां मणीनां च सर्वस्याश्ममयस्य च ।**  
> **भस्मनाद्भिर् मृदा चैव शुद्धिर् उक्ता मनीषिभिः ॥ ५.११० ॥**
<div class="js_include collapsed" url="/kalpAntaram/smRtiH/manuH/medhAtithiH/05/111_taijasAnAm_maNInAm.md"  newLevelForH1="4" title="मेधातिथिः"  > </div>


> **निर्लेपं कांचनं भाण्डम् अद्भिर् एव विशुद्ध्यति ।**  
> **अब्जम् अश्ममयं चैव राजतं चानुपस्कृतम् ॥ ५.१११॥**
<div class="js_include collapsed" url="/kalpAntaram/smRtiH/manuH/medhAtithiH/05/112_nirlepa~N_kAnchanam.md"  newLevelForH1="4" title="मेधातिथिः"  > </div>


> **अपाम् अग्नेश् च संयोगाद् धैमं रौप्यम् च निर्बभौ ।**  
> **तस्मात् तयोः स्वयोन्यैव निर्णेको गुणवत्तरः ॥ ५.११२ ॥**
<div class="js_include collapsed" url="/kalpAntaram/smRtiH/manuH/medhAtithiH/05/113_apAm_agnesh.md"  newLevelForH1="4" title="मेधातिथिः"  > </div>


> **ताम्रायःकांस्यरैत्यानां त्रपुणः सीसकस्य च ।**  
> **शौचं यथार्हं कर्तव्यं क्षाराम्लोदकवारिभिः ॥ ५.११३ ॥**
<div class="js_include collapsed" url="/kalpAntaram/smRtiH/manuH/medhAtithiH/05/114_tAmrAyaH-kAMsya-raityAnAn_trapuNaH.md"  newLevelForH1="4" title="मेधातिथिः"  > </div>


> **द्रवाणां चैव सर्वेषां शुद्धिर् उत्पवनं स्मृतम् ।**  
> **प्रोक्षणं संहतानां च दारवाणां च तक्षणम् ॥ ५.११४ ॥**
<div class="js_include collapsed" url="/kalpAntaram/smRtiH/manuH/medhAtithiH/05/115_dravANA~n_chaiva.md"  newLevelForH1="4" title="मेधातिथिः"  > </div>


> **मार्जनं यज्ञपात्राणां पाणिना यज्ञकर्मणि ।**  
> **चमसानां ग्रहाणां च शुद्धिः प्रक्षालनेन तु ॥ ५.११५ ॥**  
> **चरूणाम् स्रुक्स्रुवाणां च शुद्धिर् उष्णेन वारिणा ।**  
> **स्फ्यशूर्पशकटानां च मुसलोलूखलस्य च ॥ ५.११६ ॥**
<div class="js_include collapsed" url="/kalpAntaram/smRtiH/manuH/medhAtithiH/05/117_charUNAM_sruk-sruvANAm.md"  newLevelForH1="4" title="मेधातिथिः"  > </div>


> **अद्भिस् तु प्रोक्षणं शौचं बहूनां धान्यवाससाम् ।**  
> **प्रक्षालनेन त्व् अल्पानाम् अद्भिः शौचं विधीयते ॥ ५.११७ ॥**
<div class="js_include collapsed" url="/kalpAntaram/smRtiH/manuH/medhAtithiH/05/118_adbhis_tu.md"  newLevelForH1="4" title="मेधातिथिः"  > </div>


> **चैलवच् चर्मणां शुद्धिर् वैदलानां तथैव च ।**  
> **शाकमूलफलानां तु धान्यवच् छुद्धिर् इष्यते ॥ ५.११८ ॥**
<div class="js_include collapsed" url="/kalpAntaram/smRtiH/manuH/medhAtithiH/05/119_chailavach_charmaNAm.md"  newLevelForH1="4" title="मेधातिथिः"  > </div>


> **कौशेयाविकयोर् ऊषैः कुतपानाम् अरिष्टकैः ।**  
> **श्रीफलैर् अंशुपट्टानां क्षौमाणां गौरसर्षपैः ॥ ५.११९ ॥**
<div class="js_include collapsed" url="/kalpAntaram/smRtiH/manuH/medhAtithiH/05/120_kausheyAvikayor_UShaiH.md"  newLevelForH1="4" title="मेधातिथिः"  > </div>


> **क्षौमवच् छङ्खशृङ्गाणाम् अस्थिदन्तमयस्य च ।**  
> **शुद्धिर् विजानता कार्या गोमूत्रेणोदकेन वा ॥ ५.१२० ॥**
<div class="js_include collapsed" url="/kalpAntaram/smRtiH/manuH/medhAtithiH/05/121_xaumavach_Chankha-shRngANAm.md"  newLevelForH1="4" title="मेधातिथिः"  > </div>


> **प्रोक्षणात् तृणकाष्ठं च पलालं चैव शुध्यति ।**  
> **मार्जनोपाञ्जनैर् वेश्म पुनःपाकेन मृन्मयम् ॥ ५.१२१ ॥**
<div class="js_include collapsed" url="/kalpAntaram/smRtiH/manuH/medhAtithiH/05/122_proxaNAt_tRNa-kAShTham.md"  newLevelForH1="4" title="मेधातिथिः"  > </div>


> **संमार्जनोपाञ्जनेन सेकेनोल्लेखनेन च ।**  
> **गवां च परिवासेन भूमिः शुद्ध्यति पञ्चभिः ॥ ५.१२२ ॥**
<div class="js_include collapsed" url="/kalpAntaram/smRtiH/manuH/medhAtithiH/05/124_sammArjanopAnjanena_sekenollekhanena.md"  newLevelForH1="4" title="मेधातिथिः"  > </div>


> **पक्षिजग्धं गवा घ्रातम् अवधूतम् अवक्षुतम् ।**  
> **दूषितं केशकीटैश् च मृत्प्रक्षेपेण शुध्यति ॥ ५.१२३ ॥**
<div class="js_include collapsed" url="/kalpAntaram/smRtiH/manuH/medhAtithiH/05/125_paxi-jagdha~N_gavA.md"  newLevelForH1="4" title="मेधातिथिः"  > </div>


> **यावन् नापैत्य् अमेध्याक्ताद् गन्धो लेपश् च तत्कृतः ।**  
> **तावन् मृद् वारि चादेयं सर्वासु द्रव्यशुद्धिषु ॥ ५.१२४ ॥**
<div class="js_include collapsed" url="/kalpAntaram/smRtiH/manuH/medhAtithiH/05/126_yAvan_nA-paity.md"  newLevelForH1="4" title="मेधातिथिः"  > </div>


> **त्रीणि देवाः पवित्राणि ब्राह्मणानाम् अकल्पयन् ।**  
> **अदृष्टम् अद्भिर् निर्णिक्तं यच् च वाचा प्रशस्यते ॥ ५.१२५ ॥**
<div class="js_include collapsed" url="/kalpAntaram/smRtiH/manuH/medhAtithiH/05/127_trINi_devAH.md"  newLevelForH1="4" title="मेधातिथिः"  > </div>


> **आपः शुद्धा भूमिगता वैतृष्ण्यं यासु गोर् भवेत् ।**  
> **अव्याप्ताश् चेद् अमेध्येन गन्धवर्णरसान्विताः ॥ ५.१२६ ॥**
<div class="js_include collapsed" url="/kalpAntaram/smRtiH/manuH/medhAtithiH/05/128_ApaH_shuddhA.md"  newLevelForH1="4" title="मेधातिथिः"  > </div>


> **नित्यं शुद्धः कारुहस्तः पण्ये यच् च प्रसारितम् ।**  
> **ब्रह्मचारिगतं भैक्ष्यं नित्यं मेध्यम् इति स्थितिः ॥ ५.१२७ ॥**
<div class="js_include collapsed" url="/kalpAntaram/smRtiH/manuH/medhAtithiH/05/129_nityaM_shuddhaH.md"  newLevelForH1="4" title="मेधातिथिः"  > </div>


> **नित्यम् आस्यं शुचि स्त्रीणां शकुनिः फलपातने ।**  
> **प्रस्रवे च शुचिर् वत्सः श्वा मृगग्रहणे शुचिः ॥ ५.१२८ ॥**
<div class="js_include collapsed" url="/kalpAntaram/smRtiH/manuH/medhAtithiH/05/130_nityam_Asyam.md"  newLevelForH1="4" title="मेधातिथिः"  > </div>


> **श्वभिर् हतस्य यन् मांसं शुचि तन् मनुर् अब्रवीत् ।**  
> **क्रव्याद्भिश् च हतस्यान्यैश् चण्डालाद्यैश् च दस्युभिः ॥ ५.१२९ ॥**
<div class="js_include collapsed" url="/kalpAntaram/smRtiH/manuH/medhAtithiH/05/131_shvabhir_hatasya.md"  newLevelForH1="4" title="मेधातिथिः"  > </div>


> **ऊर्ध्वं नाभेर् यानि खानि तानि मेध्यानि सर्वशः ।**  
> **यान्य् अधस्तान्य् अमेध्यानि देहाच् चैव मलाश् च्युताः ॥ ५.१३० ॥**
<div class="js_include collapsed" url="/kalpAntaram/smRtiH/manuH/medhAtithiH/05/132_Urdhvan_nAbher.md"  newLevelForH1="4" title="मेधातिथिः"  > </div>


> **मक्षिका विप्रुषश् छाया गौर् अश्वः सूर्यरश्मयः ।**  
> **रजो भूर् वायुर् अग्निश् च स्पर्शे मेध्यानि निर्दिशेत् ॥ ५.१३१ ॥**
<div class="js_include collapsed" url="/kalpAntaram/smRtiH/manuH/medhAtithiH/05/133_maxikA_vipruShash.md"  newLevelForH1="4" title="मेधातिथिः"  > </div>


> **विण्मूत्रोत्सर्गशुद्ध्यर्थं मृद्वार्य् आदेयम् अर्थवत् ।**  
> **दैहिकानां मलानां च शुद्धिषु द्वादशस्व् अपि ॥ ५.१३२ ॥**
<div class="js_include collapsed" url="/kalpAntaram/smRtiH/manuH/medhAtithiH/05/134_viN-mUtrotsarga-shuddhy-artham_mRd-vAry.md"  newLevelForH1="4" title="मेधातिथिः"  > </div>


> **वसा शुक्रम् असृङ् मज्जा मुत्रविट् घ्राणकर्णविट् ।**  
> **श्लेष्माश्रु दूषिका स्वेदो द्वादशैते नृणां मलाः ॥ ५.१३३ ॥**
<div class="js_include collapsed" url="/kalpAntaram/smRtiH/manuH/medhAtithiH/05/135_vasA_shukram.md"  newLevelForH1="4" title="मेधातिथिः"  > </div>


> **एका लिङ्गे गुदे तिस्रस् तथैकत्र करे दश ।**  
> **उभयोः स्पत दातव्या मृदः शुद्धिम् अभीप्सता ॥ ५.१३४ ॥**
<div class="js_include collapsed" url="/kalpAntaram/smRtiH/manuH/medhAtithiH/05/136_ekA_linge.md"  newLevelForH1="4" title="मेधातिथिः"  > </div>


> **एतच् छौचं गृहस्थानां द्विगुणं ब्रह्मचारिणाम् ।**  
> **त्रिगुणं स्याद् वनस्थानां यतीनां तु चतुर्गुणम् ॥ ५.१३५ ॥**
<div class="js_include collapsed" url="/kalpAntaram/smRtiH/manuH/medhAtithiH/05/137_etach_Chaucham.md"  newLevelForH1="4" title="मेधातिथिः"  > </div>


> **कृत्वा मूत्रं पुरीषं वा खान्य् आचान्त उपस्पृशेत् ।**  
> **वेदम् अध्येष्यमाणश् च अन्नम् अश्नंश् च सर्वदा ॥ ५.१३६ ॥**
<div class="js_include collapsed" url="/kalpAntaram/smRtiH/manuH/medhAtithiH/05/138_kRtvA_mUtram.md"  newLevelForH1="4" title="मेधातिथिः"  > </div>


> **त्रिर् आचामेद् अपः पूर्वं द्विः प्रमृज्यात् ततो मुखम् ।**  
> **शारीरं शौचम् इच्छन् हि स्त्री शूद्रस् तु सकृत् सकृत् ॥ ५.१३७ ॥**
<div class="js_include collapsed" url="/kalpAntaram/smRtiH/manuH/medhAtithiH/05/139_trir_AchAmed.md"  newLevelForH1="4" title="मेधातिथिः"  > </div>


> **शूद्राणां मासिकं कार्यं वपनं न्यायवर्तिनाम् ।**  
> **वैश्यवच् छौचकल्पश् च द्विजोच्छिष्टं च भोजनम् ॥ ५.१३८ ॥**
<div class="js_include collapsed" url="/kalpAntaram/smRtiH/manuH/medhAtithiH/05/140_shUdrANAm_mAsikam.md"  newLevelForH1="4" title="मेधातिथिः"  > </div>


> **नोच्छिष्टं कुर्वते मुख्या विप्रुषो ऽङ्गं न यन्ति याः ।**  
> **न श्मश्रूणि गतान्य् आस्यं न दन्तान्तरधिष्ठितम् ॥ ५.१३९ ॥**
<div class="js_include collapsed" url="/kalpAntaram/smRtiH/manuH/medhAtithiH/05/141_nochChiShTa~N_kurvate.md"  newLevelForH1="4" title="मेधातिथिः"  > </div>


> **स्पृशन्ति बिन्दवः पादौ य आचामयतः परान् ।**  
> **भौमिकैस् ते समा ज्ञेया न तैर् अप्रयतो भवेत् ॥ ५.१४० ॥**
<div class="js_include collapsed" url="/kalpAntaram/smRtiH/manuH/medhAtithiH/05/142_spRshanti_bindavaH.md"  newLevelForH1="4" title="मेधातिथिः"  > </div>


> **उच्छिष्टेन तु संस्पृष्टो द्रव्यहस्तः कथंचन ।**  
> **अनिधायैव तद् द्रव्यम् आचान्तः शुचिताम् इयात् ॥ ५.१४१ ॥**
<div class="js_include collapsed" url="/kalpAntaram/smRtiH/manuH/medhAtithiH/05/143_uchChiShTena_tu.md"  newLevelForH1="4" title="मेधातिथिः"  > </div>


> **वान्तो विरिक्तः स्नात्वा तु घृतप्राशनम् आचरेत् ।**  
> **आचामेद् एव भुक्त्वान्नं स्नानं मैथुनिनः स्मृतम् ॥ ५.१४२ ॥**
<div class="js_include collapsed" url="/kalpAntaram/smRtiH/manuH/medhAtithiH/05/144_vAnto_viriktaH.md"  newLevelForH1="4" title="मेधातिथिः"  > </div>


> **सुप्त्वा क्षुत्वा च भुक्त्वा च निष्ठीव्योक्त्वानृतानि च ।**  
> **पीत्वापो ऽध्येष्यमाणश् च आचामेत् प्रयतो ऽपि सन् ॥ ५.१४३ ॥**
<div class="js_include collapsed" url="/kalpAntaram/smRtiH/manuH/medhAtithiH/05/145_suptvA_xutvA.md"  newLevelForH1="4" title="मेधातिथिः"  > </div>


> **एष शौचविधिः कृत्स्नो द्रव्यशुद्धिस् तथैव च ।**  
> **उक्तो वः सर्ववर्णानां स्त्रीणां धर्मान् निबोधत ॥ ५.१४४ ॥**
<div class="js_include collapsed" url="/kalpAntaram/smRtiH/manuH/medhAtithiH/05/146_eShAM_shauchavidhiH.md"  newLevelForH1="4" title="मेधातिथिः"  > </div>


> **बालया वा युवत्या वा वृद्धया वापि योषिता ।**  
> **न स्वातन्त्र्येण कर्तव्यं किंचित् कार्यं गृहेष्व् अपि ॥ ५.१४५ ॥**
<div class="js_include collapsed" url="/kalpAntaram/smRtiH/manuH/medhAtithiH/05/147_bAlayA_vA.md"  newLevelForH1="4" title="मेधातिथिः"  > </div>


> **बाल्ये पुतुर् वशे तिष्ठेत् पाणिग्राहस्य यौवने ।**  
> **पुत्राणां भर्तरि प्रेते न भजेत् स्त्री स्वतन्त्रताम् ॥ ५.१४६ ॥**
<div class="js_include collapsed" url="/kalpAntaram/smRtiH/manuH/medhAtithiH/05/148_bAlye_pitur.md"  newLevelForH1="4" title="मेधातिथिः"  > </div>


> **पित्रा भर्त्रा सुतैर् वापि नेच्छेद् विरहम् आत्मनः ।**  
> **एषाम् हि विरहेण स्त्री गर्ह्ये कुर्याद् उभे कुले ॥ ५.१४७ ॥**
<div class="js_include collapsed" url="/kalpAntaram/smRtiH/manuH/medhAtithiH/05/149_pitrA_bhartrA.md"  newLevelForH1="4" title="मेधातिथिः"  > </div>


> **सदा प्रहृष्टया भाव्यं गृहकार्ये च दक्षया ।**  
> **सुसंस्कृतोपस्करया व्यये चामुक्तहस्तया ॥ ५.१४८ ॥**
<div class="js_include collapsed" url="/kalpAntaram/smRtiH/manuH/medhAtithiH/05/150_sadA_prahRShTayA.md"  newLevelForH1="4" title="मेधातिथिः"  > </div>


> **यस्मै दद्यात् पिता त्व् एनां भ्राता वानुमते पितुः ।**  
> **तं शुश्रूषेत जीवन्तं संस्थितं च न लङ्घयेत् ॥ ५.१४९ ॥**
<div class="js_include collapsed" url="/kalpAntaram/smRtiH/manuH/medhAtithiH/05/151_yasmai_dadyAt.md"  newLevelForH1="4" title="मेधातिथिः"  > </div>


> **मङ्गलार्थं स्वस्त्ययनं यज्ञश् चासां प्रजापतेः ।**  
> **प्रयुज्यते विवाहे तु प्रदानं स्वाम्यकारणम् ॥ ५.१५० ॥**
<div class="js_include collapsed" url="/kalpAntaram/smRtiH/manuH/medhAtithiH/05/152_mangalArthaM_svastyayanam.md"  newLevelForH1="4" title="मेधातिथिः"  > </div>


> **अनृताव् ऋतुकाले च मन्त्रसंस्कारकृत् पतिः ।**  
> **सुखस्य नित्यं दातेह परलोके च योषितः ॥ ५.१५१ ॥**
<div class="js_include collapsed" url="/kalpAntaram/smRtiH/manuH/medhAtithiH/05/153_anRtAv_RtukAle.md"  newLevelForH1="4" title="मेधातिथिः"  > </div>


> **विशीलः कामवृत्तो वा गुणैर् वा परिवर्जितः ।**  
> **उपचार्यः स्त्रिया साध्व्या सततं देववत् पतिः ॥ ५.१५२ ॥**
<div class="js_include collapsed" url="/kalpAntaram/smRtiH/manuH/medhAtithiH/05/154_vi-shIlaH_kAma-vRtto.md"  newLevelForH1="4" title="मेधातिथिः"  > </div>


> **नास्ति स्त्रीणां पृथग् यज्ञो न व्रतं नाप्य् उपोषितम् ।**  
> **पतिं शुश्रूषते येन तेन स्वर्गे महीयते ॥ ५.१५३ ॥**
<div class="js_include collapsed" url="/kalpAntaram/smRtiH/manuH/medhAtithiH/05/155_nA-sti_strINAm.md"  newLevelForH1="4" title="मेधातिथिः"  > </div>


> **पाणिग्राहस्य साध्वी स्त्री जीवतो वा मृतस्य वा ।**  
> **पतिलोकम् अभिप्सन्ती नाचरेत् किंचिद् अप्रियम् ॥ ५.१५४ ॥**
<div class="js_include collapsed" url="/kalpAntaram/smRtiH/manuH/medhAtithiH/05/156_pANigrAhasya_sAdhvI.md"  newLevelForH1="4" title="मेधातिथिः"  > </div>


> **कामं तु क्षपयेद् देहं पुष्पमूलफलैः शुभैः ।**  
> **न तु नामापि गृह्णीयात् पत्यौ प्रेते परस्य तु ॥ ५.१५५ ॥**
<div class="js_include collapsed" url="/kalpAntaram/smRtiH/manuH/medhAtithiH/05/157_kAman_tu.md"  newLevelForH1="4" title="मेधातिथिः"  > </div>


> **आसीतामरणात् क्षान्ता नियता ब्रह्मचारिणी ।**  
> **यो धर्म एकपत्नीनां कांक्षन्ती तम् अनुत्तमम् ॥ ५.१५६ ॥**
<div class="js_include collapsed" url="/kalpAntaram/smRtiH/manuH/medhAtithiH/05/158_AsItA8_maraNAt.md"  newLevelForH1="4" title="मेधातिथिः"  > </div>


> **अनेकानि सहस्राणि कुमारब्रह्मचारिणाम् ।**  
> **दिवं गतानि विप्राणाम् अकृत्वा कुलसंततिम् ॥ ५.१५७ ॥**
<div class="js_include collapsed" url="/kalpAntaram/smRtiH/manuH/medhAtithiH/05/159_anekAni_sahasrANi.md"  newLevelForH1="4" title="मेधातिथिः"  > </div>


> **मृते भर्तरि साध्वी स्त्री ब्रह्मचर्ये व्यवस्थिता ।**  
> **स्वर्गं गच्छत्य् अपुत्रापि यथा ते ब्रह्मचारिणः ॥ ५.१५८ ॥**
<div class="js_include collapsed" url="/kalpAntaram/smRtiH/manuH/medhAtithiH/05/160_mRte_bhartari.md"  newLevelForH1="4" title="मेधातिथिः"  > </div>


> **अपत्यलोभाद् या तु स्त्री भर्तारम् अतिवर्तते ।**  
> **सेह निन्दाम् अवाप्नोति परलोकाच् च हीयते ॥ ५.१५९ ॥**
<div class="js_include collapsed" url="/kalpAntaram/smRtiH/manuH/medhAtithiH/05/161_apatyalobhAd_yA.md"  newLevelForH1="4" title="मेधातिथिः"  > </div>


> **नान्योत्पन्ना प्रजास्तीह न चान्यस्य परिग्रहे ।**  
> **न द्वितीयश् च साध्वीनां क्वचिद् भर्तोपदिश्यते ॥ ५.१६० ॥**
<div class="js_include collapsed" url="/kalpAntaram/smRtiH/manuH/medhAtithiH/05/162_nA-nyotpannA_prajAstIha.md"  newLevelForH1="4" title="मेधातिथिः"  > </div>


> **पतिं हित्वावकृष्टं स्वम् उत्कृष्टं या निषेवते ।**  
> **निन्द्यैव सा भवेल् लोके परपूर्वेति चोच्यते ॥ ५.१६१ ॥**
<div class="js_include collapsed" url="/kalpAntaram/smRtiH/manuH/medhAtithiH/05/163_patiM_hitvApakRShTam.md"  newLevelForH1="4" title="मेधातिथिः"  > </div>


> **व्यभिचारे तु भर्तुः स्त्री लोके प्राप्नोति निन्द्यताम् ।**  
> **शृगालयोनिं प्राप्नोति पापरोगैश् च पीड्यते ॥ ५.१६२ ॥**
<div class="js_include collapsed" url="/kalpAntaram/smRtiH/manuH/medhAtithiH/05/164_vyabhichArAt_tu.md"  newLevelForH1="4" title="मेधातिथिः"  > </div>


> **पतिं या नाभिचरति मनोवाग्देहसंयता ।**  
> **सा भर्तृलोकम् आप्नोति सद्भिः साध्वीति चोच्यते ॥ ५.१६३ ॥**  
> **अनेन नारी वृत्तेन मनोवाग्देहसंयता ।**  
> **इहाग्र्यां कीर्तिम् आप्नोति पतिलोकं परत्र च ॥ ५.१६४ ॥**
<div class="js_include collapsed" url="/kalpAntaram/smRtiH/manuH/medhAtithiH/05/166_anena_nArI.md"  newLevelForH1="4" title="मेधातिथिः"  > </div>


> **एवं वृत्तां सवर्णां स्त्रीं द्विजातिः पूर्वमारिणीम् ।**  
> **दाहयेद् अग्निहोत्रेण यज्ञपात्रैश् च धर्मवित् ॥ ५.१६५ ॥**
<div class="js_include collapsed" url="/kalpAntaram/smRtiH/manuH/medhAtithiH/05/167_evaM_vRttAm.md"  newLevelForH1="4" title="मेधातिथिः"  > </div>


> **भार्यायै पूर्वमारिण्यै दत्वाग्नीन् अन्त्यकर्मणि ।**  
> **पुनर् दारक्रियां कुर्यात् पुनर् आधानम् एव च ॥ ५.१६६ ॥**
<div class="js_include collapsed" url="/kalpAntaram/smRtiH/manuH/medhAtithiH/05/168_bhAryAyai_pUrvamAriNyai.md"  newLevelForH1="4" title="मेधातिथिः"  > </div>


> **अनेन विधिना नित्यं पञ्चयज्ञान् न हापयेत् ।**  
> **द्वितीयम् आयुषो भागं कृतदारो गृहे वसेत् ॥ ५.१६७ ॥**
<div class="js_include collapsed" url="/kalpAntaram/smRtiH/manuH/medhAtithiH/05/169_anena_vidhinA.md"  newLevelForH1="4" title="मेधातिथिः"  > </div>


