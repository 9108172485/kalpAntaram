+++
title = "०९"
unicode_script = "devanagari"

+++


**अथ नवमो ऽध्यायः**

> **पुरुषस्य स्त्रियाश् चैव धर्म्ये वर्त्मनि तिष्ठतोः ।**  
> **संयोगे विप्रयोगे च धर्मान् वक्ष्यामि शाश्वतान् ॥ ९.१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/001_puruShasya_striyAsh.md"  newLevelForH1="4" title="मेधातिथिः"  > </div>


> **अस्वतन्त्राः स्त्रियः कार्याः पुरुषैः स्वैर् दिवानिशम् ।**  
> **विषयेषु च सज्जन्त्यः संस्थाप्या आत्मनो वशे ॥ ९.२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/002_asvatantrAH_striyaH.md"  newLevelForH1="4" title="मेधातिथिः"  > </div>


> **पिता रक्षति कौमारे भर्ता रक्षति यौवने ।**  
> **रक्षन्ति स्थविरे पुत्रा न स्त्री स्वातन्त्र्यम् अर्हति ॥ ९.३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/003_pitA_raxati.md"  newLevelForH1="4" title="मेधातिथिः"  > </div>


> **काले ऽदाता पिता वाच्यो वाच्यश् चानुपयन् पतिः ।**  
> **मृते भर्तरि पुत्रस् तु वाच्यो मातुर् अरक्षिता ॥ ९.४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/004_kAle.adAtA.md"  newLevelForH1="4" title="मेधातिथिः"  > </div>


> **सूक्ष्मेभ्यो ऽपि प्रसङ्गेभ्यः स्त्रिया रक्ष्या विशेषतः ।**  
> **द्वयोर् हि कुलयोः शोकम् आवहेयुर् अरक्षिताः ॥ ९.५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/005_sUxmebhyo.api.md"  newLevelForH1="4" title="मेधातिथिः"  > </div>


> **इमं हि सर्ववर्णानां पश्यन्तो धर्मम् उत्तमम् ।**  
> **यतन्ते रक्षितुं भार्यां भर्तारो दुर्बला अपि ॥ ९.६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/006_imaM_hi.md"  newLevelForH1="4" title="मेधातिथिः"  > </div>


> **स्वां प्रसूतिं चरित्रं च कुलम् आत्मानम् एव च ।**  
> **स्वं च धर्मं प्रयत्नेन जायां रक्षन् हि रक्षति ॥ ९.७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/007_svAm_prasUtim.md"  newLevelForH1="4" title="मेधातिथिः"  > </div>


> **पतिर् भार्यां संप्रविश्य गर्भो भूत्वेह जायते ।**  
> **जायायास् तद् धि जायात्वं यद् अस्यां जायते पुनः ॥ ९.८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/008_patir_bhAryAm.md"  newLevelForH1="4" title="मेधातिथिः"  > </div>


> **यादृशं भजते हि स्त्री सुतं सूते तथाविधम् ।**  
> **तस्मात् प्रजाविशुद्ध्यर्थं स्त्रियं रक्षेत् प्रयत्नतः ॥ ९.९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/009_yAdRsham_bhajate.md"  newLevelForH1="4" title="मेधातिथिः"  > </div>


> **न कश्चिद् योषितः शक्तः प्रसह्य परिरक्षितुम् ।**  
> **एतैर् उपाययोगैस् तु शक्यास् ताः परिरक्षितुम् ॥ ९.१० ॥**
<div class="js_include collapsed" url="/kalpAntaram/smRtiH/manuH/medhAtithiH/09/010_na_kash.md"  newLevelForH1="4" title="मेधातिथिः"  > </div>


> **अर्थस्य संग्रहे चैनाम् व्यये चैव नियोजयेत् ।**  
> **शौचे धर्मे ऽन्नपक्त्यां च पारिणाह्यस्य वेक्षणे**[^३४]** ॥ ९.११ ॥**
<div class="js_include collapsed" url="/kalpAntaram/smRtiH/manuH/medhAtithiH/09/011_arthasya_sangrahe.md"  newLevelForH1="4" title="मेधातिथिः"  > </div>


> **अरक्षिता गृहे रुद्धाः पुरुषैर् आप्तकारिभिः ।**  
> **आत्मानम् आत्मना यास् तु रक्षेयुस् ताः सुरक्षिताः ॥ ९.१२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/012_araxitA_gRhe.md"  newLevelForH1="4" title="मेधातिथिः"  > </div>


> **पानं दुर्जनसंसर्गः पत्या च विरहो ऽटनम् ।**  
> **स्वप्नो ऽन्यगेहवासश् च नारीसंदूषणानि षट् ॥ ९.१३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/013_pAnan_durjanasaMsargaH.md"  newLevelForH1="4" title="मेधातिथिः"  > </div>


> **नैता रूपं परीक्षन्ते नासां वयसि संस्थितिः ।**  
> **सुरूपं वा विरूपं वा पुमान् इत्य् एव भुञ्जते ॥ ९.१४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/014_naitA_rUpam.md"  newLevelForH1="4" title="मेधातिथिः"  > </div>


> **पौंश्चल्याच् चलचित्ताच् च नैस्नेह्याच् च स्वभावतः ।**  
> **रक्षिता यत्नतो ऽपीह भर्तृष्व् एता विकुर्वते ॥ ९.१५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/015_pauMshchalyAch_chalachittAch.md"  newLevelForH1="4" title="मेधातिथिः"  > </div>


> **एवं स्वभावं ज्ञात्वासां प्रजापतिनिसर्गजम् ।**  
> **परमं यत्नम् आतिष्ठेत् पुरुषो रक्षणं प्रति ॥ ९.१६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/016_evaM_svabhAvam.md"  newLevelForH1="4" title="मेधातिथिः"  > </div>


> **शय्यासनम् अलंकारं कामं क्रोधम् अनार्यताम्**[^४२]** ।**  
> **द्रोग्धृभावं**[^४३]** कुचर्यां च स्त्रीभ्यो मनुर् अकल्पयत् ॥ ९.१७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/017_shayyAsanam_alankAram.md"  newLevelForH1="4" title="मेधातिथिः"  > </div>


> **नास्ति स्त्रीणां क्रिया मन्त्रैर् इति धर्मे व्यवस्थितिः ।**  
> **निरिन्द्रिया ह्य् अमन्त्राश् च स्त्रियो ऽनृतम् इति स्थितिः ॥ ९.१८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/018_nA-sti_strINAm.md"  newLevelForH1="4" title="मेधातिथिः"  > </div>


> **तथा च श्रुतयो बह्व्यो निगीता निगमेष्व् अपि ।**  
> **स्वालक्षण्यपरीक्षार्थं तासां शृणुत निष्कृतीः ॥ ९.१९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/019_tathA_cha.md"  newLevelForH1="4" title="मेधातिथिः"  > </div>


> **यन् मे माता प्रलुलुभे विचरन्त्य् अपतिव्रता ।**  
> **तन् मे रेतः पिता वृङ्क्ताम् इत्य् अस्यैतन् निदर्शनम् ॥ ९.२० ॥**
<div class="js_include collapsed" url="/kalpAntaram/smRtiH/manuH/medhAtithiH/09/020_yan_me.md"  newLevelForH1="4" title="मेधातिथिः"  > </div>


> **ध्यायत्य् अनिष्टं यत् किंचित् पाणिग्राहस्य चेतसा ।**  
> **तस्यैष व्यभिचरस्य निह्नवः सम्यग् उच्यते ॥ ९.२१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/021_dhyAyaty_aniShTam.md"  newLevelForH1="4" title="मेधातिथिः"  > </div>


> **यादृग्गुणेन भर्त्रा स्त्री संयुज्येत यथाविधि ।**  
> **तादृग्गुणा सा भवति समुद्रेणेव निम्नगा ॥ ९.२२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/022_yAdRg-guNena_bhartrA.md"  newLevelForH1="4" title="मेधातिथिः"  > </div>


> **अक्षमाला वसिष्ठेन संयुक्ताधमयोनिजा ।**  
> **शारङ्गी मन्दपालेन जगामाभ्यर्हणीयताम् ॥ ९.२३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/023_axamAlA_vasiShThena.md"  newLevelForH1="4" title="मेधातिथिः"  > </div>


> **एताश् चान्याश् च लोके ऽस्मिन्न् अवकृष्टप्रसूतयः ।**  
> **उत्कर्षं योषितः प्राप्ताः स्वैः स्वैर् भर्तृगुणैः शुभैः ॥ ९.२४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/024_etAsh_chA-nyAsh.md"  newLevelForH1="4" title="मेधातिथिः"  > </div>


> **एषोदिता लोकयात्रा नित्यं स्त्रीपुंसयोः शुभा ।**  
> **प्रेत्येह च सुखोदर्कान् प्रजाधर्मान् निबोधत ॥ ९.२५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/025_eShoditA_lokayAtrA.md"  newLevelForH1="4" title="मेधातिथिः"  > </div>
  

> **प्रजनार्थं महाभागाः पूजार्हा गृहदीप्तयः ।**  
> **स्त्रियः श्रियश् च गेहेषु न विशेषो ऽस्ति कश्चन ॥ ९.२६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/026_prajanArtham_mahA-bhAgAH.md"  newLevelForH1="4" title="मेधातिथिः"  > </div>


> **उत्पादनम् अपत्यस्य जातस्य परिपालनम् ।**  
> **प्रत्यर्थं**[^८२]** लोकयात्रायाः प्रत्यक्षं स्त्री निबन्धनम् ॥ ९.२७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/027_utpAdanam_apatyasya.md"  newLevelForH1="4" title="मेधातिथिः"  > </div>


> **अपत्यं धर्मकार्याणि शुश्रूषा रतिर् उत्तमा ।**  
> **दाराधीनस् तथा स्वर्गः पितॄणाम् आत्मनश् च ह ॥ ९.२८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/028_apatyan_dharmakAryANi.md"  newLevelForH1="4" title="मेधातिथिः"  > </div>


> **पतिं या नाभिचरति मनोवाग्देहसंयता ।**  
> **सा भर्तृलोकान् आप्नोति सद्भिः साध्वीति चोच्यते ॥ ९.२९ ॥**  
> **व्यभिचारात् तु भर्तुः स्त्री लोके प्राप्नोति निन्द्यताम् । **  
> **सृगालयोनिं**[^८५]** चाप्नोति पापरोगैश् च पीड्यते ॥ ९.३० ॥**
<div class="js_include collapsed" url="/kalpAntaram/smRtiH/manuH/medhAtithiH/09/030_vyabhichArAt_tu.md"  newLevelForH1="4" title="मेधातिथिः"  > </div>


> **पुत्रं प्रत्य् उदितं सद्भिः पूर्वजैश् च महर्षिभिः ।**  
> **विश्वजन्यम् इमं पुण्यम् उपन्यासं निबोधत ॥ ९.३१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/031_putram_pratyuditam.md"  newLevelForH1="4" title="मेधातिथिः"  > </div>


> **भर्तुः पुत्रं विजानन्ति श्रुतिद्वैधं तु कर्तरि ।**  
> **आहुर् उत्पादकं केचिद् अपरे क्षेत्रिणं विदुः ॥ ९.३२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/032_bhartari_putram.md"  newLevelForH1="4" title="मेधातिथिः"  > </div>


> **क्षेत्रभूता स्मृता नारी बीजभूतः स्मृतः पुमान् ।**  
> **क्षेत्रबीजसमायोगात् संभवः सर्वदेहिनाम् ॥ ९.३३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/033_xetrabhUtA_smRtA.md"  newLevelForH1="4" title="मेधातिथिः"  > </div>


> **विशिष्टं कुत्रचिद् बीजं स्त्रीयोनिस् त्व् एव कुत्रचित् ।**  
> **उभयं तु समं यत्र सा प्रसूतिः प्रशस्यते ॥ ९.३४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/034_vishiShTa~N_kutra.md"  newLevelForH1="4" title="मेधातिथिः"  > </div>


> **बीजस्य चैव योन्याश् च बीजम् उत्कृष्टम् उच्यते ।**  
> **सर्वभूतप्रसूतिर् हि बीजलक्षणलक्षिता ॥ ९.३५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/035_bIjasya_chaiva.md"  newLevelForH1="4" title="मेधातिथिः"  > </div>


> **यादृशं तूप्यते बीजं क्षेत्रे कालोपपादिते ।**  
> **तादृग् रोहति तत् तस्मिन् बीजं स्वैर् व्यञ्जितं गुणैः ॥ ९.३६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/036_yAdRshan_tUpyate.md"  newLevelForH1="4" title="मेधातिथिः"  > </div>


> **इयं भूमिर् हि भूतानां शाश्वती योनिर् उच्यते ।**  
> **न च योनिगुणान् कांश्चिद् बीजं पुष्यति पुष्टिषु ॥ ९.३७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/037_iyam_bhUmir.md"  newLevelForH1="4" title="मेधातिथिः"  > </div>


> **भूमाव् अप्य् एककेदारे कालोप्तानि कृषीवलैः ।**  
> **नानारूपानि जायन्ते बीजानीह् स्वभावतः ॥ ९.३८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/038_bhUmAv_apy.md"  newLevelForH1="4" title="मेधातिथिः"  > </div>


> **व्रीहयः शालयो मुद्गास् तिला माषास् तथा यवाः ।**  
> **यथाबीजं प्ररोहन्ति लशुनानीक्षवस् तथा ॥ ९.३९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/039_vrIhayaH_shAlayo.md"  newLevelForH1="4" title="मेधातिथिः"  > </div>


> **अन्यद् उप्तं जातम् अन्यद् इत्य् एतन् नोपपद्यते ।**  
> **उप्यते यद् धि यद् बीजं तत् तद् एव प्ररोहति ॥ ९.४० ॥**
<div class="js_include collapsed" url="/kalpAntaram/smRtiH/manuH/medhAtithiH/09/040_anyad_uptam.md"  newLevelForH1="4" title="मेधातिथिः"  > </div>


> **तत् प्राज्ञेन विनीतेन ज्ञानविज्ञानवेदिना ।**  
> **आयुष्कामेन वप्तव्यं न जातु परयोषिति ॥ ९.४१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/041_tat_prAjnena.md"  newLevelForH1="4" title="मेधातिथिः"  > </div>


> **अत्र गाथा वायुगीताः कीर्तयन्ति पुराविदः ।**  
> **यथा बीजं न वप्तव्यं पुंसा परपरिग्रहे ॥ ९.४२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/042_atra_gAthA.md"  newLevelForH1="4" title="मेधातिथिः"  > </div>


> **नश्यतीषुर् यथा विद्धः खे विद्धम् अनुविध्यतः ।**  
> **तथा नश्यति वै क्षिप्रं बीजं परपरिग्रहे ॥ ९.४३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/043_nashyatIShur_yathA.md"  newLevelForH1="4" title="मेधातिथिः"  > </div>


> **पृथोर् अपीमां पृथिवीं भार्यां पूर्वविदो विदुः ।**  
> **स्थाणुच्छेदस्य केदारम् आहुः शल्यवतो मृगम् ॥ ९.४४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/044_pRthor_apImAm.md"  newLevelForH1="4" title="मेधातिथिः"  > </div>


> **एतावान् एव पुरुषो यज् जायात्मा प्रजेति ह ।**  
> **विप्राः प्राहुस् तथा चैतद् यो भर्ता सा स्मृताङ्गना ॥ ९.४५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/045_etAvAn_eva.md"  newLevelForH1="4" title="मेधातिथिः"  > </div>


> **न निष्क्रयविसर्गाभ्यां भर्तुर् भार्या विमुच्यते ।**  
> **एवं धर्मं विजानीमः प्राक् प्रजापतिनिर्मितम् ॥ ९.४६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/046_na_niShkraya-visargAbhyAm.md"  newLevelForH1="4" title="मेधातिथिः"  > </div>


> **सकृद् अंशो निपतति सकृत् कन्या प्रदीयते ।**  
> **सकृद् आह ददामीति त्रीण्य् एतानि सतां सकृत् ॥ ९.४७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/047_sakRd_aMsho.md"  newLevelForH1="4" title="मेधातिथिः"  > </div>


> **यथा गोऽश्वोष्ट्रदासीषु महिष्यजाविकासु च ।**  
> **नोत्पादकः प्रजाभागी तथैवान्याङ्गनास्व् अपि ॥ ९.४८ ॥**  
> **ये ऽक्षेत्रिणो बीजवन्तः परक्षेत्रप्रवापिणः ।**  
> **ते वै सस्यस्य जातस्य न लभन्ते फलं क्वचित् ॥ ९.४९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/049_ye.axetriNo.md"  newLevelForH1="4" title="मेधातिथिः"  > </div>


> **यद् अन्यगोषु वृषभो वत्सानाम् जनयेच् छतम् ।**  
> **गोमिनाम् एव ते वत्सा मोघं स्कन्दितम् आर्षभम् ॥ ९.५० ॥**
<div class="js_include collapsed" url="/kalpAntaram/smRtiH/manuH/medhAtithiH/09/050_yad_anyagoShu.md"  newLevelForH1="4" title="मेधातिथिः"  > </div>


> **तथैवाक्षेत्रिणो बीजं परक्षेत्रप्रवापिणः ।**  
> **कुर्वन्ति क्षेत्रिणाम् अर्थं न बीजी लभते फलम् ॥ ९.५१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/051_tathaivA-xetriNo_bIjam.md"  newLevelForH1="4" title="मेधातिथिः"  > </div>


> **फलं त्व् अनभिसंधाय क्षेत्रिणां बीजिनां तथा ।**  
> **प्रत्यक्षं क्षेत्रिणाम् अर्थो बीजाद् योनिर् बलीयसी ॥ ९.५२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/052_phalan_tv.md"  newLevelForH1="4" title="मेधातिथिः"  > </div>


> **क्रियाभ्युपगमात् त्व् एतद् बीजार्थं यत् प्रदीयते ।**  
> **तस्येह भागिनौ दृष्टौ बीजी क्षेत्रिक एव च ॥ ९.५३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/053_kriyAbhyupagamAt_tv.md"  newLevelForH1="4" title="मेधातिथिः"  > </div>


> **ओघवाताहृतं बीजं यस्य क्षेत्रे प्ररोहति ।**  
> **क्षेत्रिकस्यैव तद् बीजं न बीजी लभते फलम् ॥ ९.५४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/054_ogha-vAtAhRtam_bIjam.md"  newLevelForH1="4" title="मेधातिथिः"  > </div>


> **एष धर्मो गवाश्वस्य दास्युष्ट्राजाविकस्य च ।**  
> **विहङ्गमहिषीणां च विज्ञेयः प्रसवं प्रति ॥ ९.५५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/055_eSha_dharmo.md"  newLevelForH1="4" title="मेधातिथिः"  > </div>


> **एतद् वः सारफल्गुत्वं बीजयोन्योः प्रकीर्तितम् ।**  
> **अतः परं प्रवक्ष्यामि योषितां धर्मम् आपदि ॥ ९.५६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/056_etad_vaH.md"  newLevelForH1="4" title="मेधातिथिः"  > </div>


> **भ्रातुर् ज्येष्ठस्य भार्या या गुरुपत्न्य् अनुजस्य सा ।**  
> **यवीयसस् तु या भार्या स्नुषा ज्येष्टस्य सा स्मृता ॥ ९.५७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/057_bhrAtur_jyeShThasya.md"  newLevelForH1="4" title="मेधातिथिः"  > </div>


> **ज्येष्ठो यवीयसो भार्यां यवीयान् वाग्रजस्त्रियम् ।**  
> **पतितौ भवतो गत्वा नियुक्ताव् अप्य् अनापदि ॥ ९.५८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/058_jyeShTho_yavIyaso.md"  newLevelForH1="4" title="मेधातिथिः"  > </div>


> **देवराद् वा सपिण्डाद् वा स्त्रिया सम्यङ् नियुक्तया ।**  
> **प्रजेप्सिताधिगन्तव्या संतानस्य परिक्षये ॥ ९.५९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/059_devarAd_vA.md"  newLevelForH1="4" title="मेधातिथिः"  > </div>


> **विधवायां नियुक्तस् तु घृताक्तो वाग्यतो निशि ।**  
> **एकम् उत्पादयेत् पुत्रं न द्वितीयं कथंचन ॥ ९.६० ॥**
<div class="js_include collapsed" url="/kalpAntaram/smRtiH/manuH/medhAtithiH/09/060_vidhavAyAn_niyuktas.md"  newLevelForH1="4" title="मेधातिथिः"  > </div>


> **द्वितीयम् एके प्रजनं मन्यन्ते स्त्रीषु तद्विदः ।**  
> **अनिर्वृत्तं**[^१४४]** नियोगार्थं पश्यन्तो धर्मतस् तयोः ॥ ९.६१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/061_dvitIyam_eke.md"  newLevelForH1="4" title="मेधातिथिः"  > </div>


> **विधवायां नियोगार्थे निवृत्ते तु यथाविधि ।**  
> **गुरुवच् च स्नुषावच् च वर्तेयातां परस्परम् ॥ ९.६२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/062_vidhavAyAn_niyogArthe.md"  newLevelForH1="4" title="मेधातिथिः"  > </div>


> **नियुक्तौ यौ विधिं हित्वा वर्तेयातां तु कामतः ।**  
> **ताव् उभौ पतितौ स्यातां स्नुषागगुरुतल्पगौ ॥ ९.६३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/063_niyuktau_yau.md"  newLevelForH1="4" title="मेधातिथिः"  > </div>


> **नान्यस्मिन् विधवा नारी नियोक्तव्या द्विजातिभिः ।**  
> **अन्यस्मिन् हि नियुञ्जाना धर्मं हन्युः सनातनम् ॥ ९.६४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/064_nA-nyasmin_vidhavA.md"  newLevelForH1="4" title="मेधातिथिः"  > </div>


> **नोद्वाहिकेषु मन्त्रेषु नियोगः कीर्त्यते क्वचित् ।**  
> **न विवाहविधाव् उक्तं विधवावेदनं पुनः ॥ ९.६५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/065_nodvAhikeShu_mantreShu.md"  newLevelForH1="4" title="मेधातिथिः"  > </div>


> **अयं द्विजैर् अविद्वद्भिः**[^१६९]** पशुधर्मो विगर्हितः ।**  
> **मनुष्याणाम् अपि प्रोक्तो वेने राज्यं प्रशासति ॥ ९.६६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/066_ayan_dvijair.md"  newLevelForH1="4" title="मेधातिथिः"  > </div>


> **स महीम् अखिलां भुञ्जन् राजर्षिप्रवरः पुरा ।**  
> **वर्णानां संकरं चक्रे कामोपहतचेतनः ॥ ९.६७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/067_sa_mahIm.md"  newLevelForH1="4" title="मेधातिथिः"  > </div>


> **ततः प्रभृति यो मोहात् प्रमीतपतिकां स्त्रियम् ।**  
> **नियोजयत्य् अपत्यार्थं तं विगर्हन्ति साधवः ॥ ९.६८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/068_tataH_prabhRti.md"  newLevelForH1="4" title="मेधातिथिः"  > </div>


> **यस्या म्रियेत कन्याया वाचा सत्ये कृते पतिः ।**  
> **ताम् अनेन विधानेन निजो विन्देत देवरः ॥ ९.६९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/069_yasyA_mriyeta.md"  newLevelForH1="4" title="मेधातिथिः"  > </div>


> **यथाविध्य् अधिगम्यैनां शुक्लवस्त्रां शुचिव्रताम् ।**  
> **मिथो भजेताप्रसवात् सकृत् सकृद् ऋताव् ऋतौ ॥ ९.७० ॥**
<div class="js_include collapsed" url="/kalpAntaram/smRtiH/manuH/medhAtithiH/09/070_yathAvidhy_adhigamyainAm.md"  newLevelForH1="4" title="मेधातिथिः"  > </div>


> **न दत्वा कस्यचित् कन्यां पुनर् दद्याद् विचक्षणः ।**  
> **दत्वा पुनः प्रयच्छन् हि प्राप्नोति पुरुषानृतम् ॥ ९.७१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/071_na_dattvA.md"  newLevelForH1="4" title="मेधातिथिः"  > </div>


> **विधिवत् प्रतिगृह्यापि त्यजेत् कन्यां विगर्हिताम् ।**  
> **व्याधितां विप्रदुष्टां वा छद्मना चोपपादिताम् ॥ ९.७२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/072_vidhivat_pratigRhyA-pi.md"  newLevelForH1="4" title="मेधातिथिः"  > </div>


> **यस् तु दोषवतीं कन्याम् अनाख्यायोपपादयेत् ।**  
> **तस्य तद् वितथं कुर्यात् कन्यादातुर् दुरात्मनः ॥ ९.७३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/073_yas_tu.md"  newLevelForH1="4" title="मेधातिथिः"  > </div>


> **विधाय वृत्तिं भार्यायाः प्रवसेत् कार्यवान् नरः ।**  
> **अवृत्तिकर्शिता हि स्त्री प्रदुष्येत् स्थितिमत्य् अपि ॥ ९.७४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/074_vidhAya_vRttim.md"  newLevelForH1="4" title="मेधातिथिः"  > </div>


> **विधाय प्रोषिते वृत्तिं जीवेन् नियमम् आस्थिता ।**  
> **प्रोषिते त्व् अविधायैव जीवेच् छिल्पैर् अगर्हितैः ॥ ९.७५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/075_vidhAya_proShite.md"  newLevelForH1="4" title="मेधातिथिः"  > </div>


> **प्रोषितो धर्म्कार्यार्थं प्रतीक्ष्यो ऽष्टौ नरः समाः ।**  
> **विद्यार्थं षड् यशोऽर्थं वा कामार्थं त्रींस् तु वत्सरान् ॥ ९.७६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/076_proShito_dharmakAryArtham.md"  newLevelForH1="4" title="मेधातिथिः"  > </div>


> **संवत्सरं प्रतीक्षेत द्विषाणां योषितं पतिः ।**  
> **ऊर्ध्वं संवत्सरात् त्व् एनां दायं हृत्वा न संवसेत् ॥ ९.७७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/077_saMvatsaram_pratIxeta.md"  newLevelForH1="4" title="मेधातिथिः"  > </div>


> **अतिक्रामेत् प्रमत्तं या मत्तं रोगार्तम् एव वा ।**  
> **सा त्रीन् मासान् परित्याज्या विभूषणपरिच्छदा ॥ ९.७८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/078_atikrAmet_pramattam.md"  newLevelForH1="4" title="मेधातिथिः"  > </div>


> **उन्मत्तं पतितं क्लीबम् अबीजं पापरोगिणम् ।**  
> **न त्यागो ऽस्ति द्विषन्त्याश् च न दायापवर्तनम् ॥ ९.७९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/079_unmattam_patitam.md"  newLevelForH1="4" title="मेधातिथिः"  > </div>


> **मद्यपासासत्यवृत्ता**[^२१२]** च प्रतिकूला च या भवेत् ।**  
> **व्याधिता वाधिवेत्तव्या हिंस्रार्थघ्नी च सर्वदा ॥ ९.८० ॥**
<div class="js_include collapsed" url="/kalpAntaram/smRtiH/manuH/medhAtithiH/09/080_madyapAsAdhuvRttA_cha.md"  newLevelForH1="4" title="मेधातिथिः"  > </div>


> **वन्ध्याष्टमे ऽधिवेद्याब्दे दशमे तु मृतप्रजा ।**  
> **एकादसे स्त्रीजननी सद्यस् त्व् अप्रियवादिनी ॥ ९.८१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/081_vandhyAShTame.adhivedyA--abde.md"  newLevelForH1="4" title="मेधातिथिः"  > </div>


> **या रोगिणी स्यात् तु हिता संपन्ना चैव शीलतः ।**  
> **सानुज्ञाप्याधिवेत्तव्या नावमान्या च कर्हिचित् ॥ ९.८२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/082_yA_rogiNI.md"  newLevelForH1="4" title="मेधातिथिः"  > </div>


> **अधिविन्ना तु या नारी निर्गच्छेद् रुषिता गृहात् ।**  
> **सा सद्यः संनिरोद्धव्या त्याज्या वा कुलसंनिधौ ॥ ९.८३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/083_adhivinnA_tu.md"  newLevelForH1="4" title="मेधातिथिः"  > </div>


> **प्रतिषेधे पिबेद्**[^२२९]** या तु मद्यम् अभ्युदयेष्व् अपि ।**  
> **प्रेक्षासमाजं गच्छेद् वा सा दण्ड्या कृष्णलानि षट् ॥ ९.८४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/084_pratiShiddhApi_ched.md"  newLevelForH1="4" title="मेधातिथिः"  > </div>


> **यदि स्वाश् चापराश् चैव विन्देरन् योषितो द्विजाः ।**  
> **तासां वर्णक्रमेण स्याज् ज्यैष्ठ्यं पूजा च वेश्म च ॥ ९.८५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/085_yadi_svAsh.md"  newLevelForH1="4" title="मेधातिथिः"  > </div>


> **भर्तुः शरीरश्रुश्रूषां धर्मकार्यं च नैत्यकम् ।**  
> **स्वा स्वैव**[^२३७]** कुर्यात् सर्वेषां नास्वजातिः कथंचन ॥ ९.८६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/086_bhartuH_sharIrashushrUShAm.md"  newLevelForH1="4" title="मेधातिथिः"  > </div>


> **यस् तु तत् कारयेन् मोहात् सजात्या स्थितयान्यया ।**  
> **यथा ब्राह्मणचाण्डालः पूर्वदृष्टस् तथैव सः ॥ ९.८७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/087_yas_tu.md"  newLevelForH1="4" title="मेधातिथिः"  > </div>


> **उत्कृष्टायाभिरूपाय वराय सदृशाय च ।**  
> **अप्राप्ताम् अपि तां तस्मै कन्यां दद्याद् यथाविधि ॥ ९.८८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/088_utkRShTAyA-bhirUpAya_varAya.md"  newLevelForH1="4" title="मेधातिथिः"  > </div>


> **कामम् आ मरणात् तिष्ठेद् गृहे कन्यर्तुमत्य् अपि ।**  
> **न चैवैनां प्रयच्छेत् तु गुणहीनाय कर्हिचित् ॥ ९.८९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/089_kAmam_A.md"  newLevelForH1="4" title="मेधातिथिः"  > </div>


> **त्रीणि वर्षाण्य् उदीक्षेत कुमार्य् ऋतुमती सती ।**  
> **ऊर्ध्वं तु कालद् एतस्माद् विन्देत सदृशं पतिम् ॥ ९.९० ॥**
<div class="js_include collapsed" url="/kalpAntaram/smRtiH/manuH/medhAtithiH/09/090_trINi_varShANy.md"  newLevelForH1="4" title="मेधातिथिः"  > </div>


> **अदीयमाना भर्तारम् अधिगच्छेद् यदि स्वयम् ।**  
> **नैनः किंचिद् अवाप्नोति न च यं साधिगच्छति ॥ ९.९१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/091_adIyamAnA_bhartAram.md"  newLevelForH1="4" title="मेधातिथिः"  > </div>


> **अलंकारं नाददीत पित्र्यं कन्या स्वयंवरा ।**  
> **मातृकं भ्रातृदत्तं वा स्तेना स्याद् यदि तम् हरेत् ॥ ९.९२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/092_alankAran_nAdadIta.md"  newLevelForH1="4" title="मेधातिथिः"  > </div>


> **पित्रे न दद्याच् छुल्कं तु कन्याम् ऋतुमतीं हरन् ।**  
> **स च**[^२४६]** स्वाम्याद् अतिक्रामेद् ऋतूनां प्रतिरोधनात् ॥ ९.९३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/093_pitre_na.md"  newLevelForH1="4" title="मेधातिथिः"  > </div>


> **त्रिंशद्वर्षो वहेत्**[^२४८]** कन्यां हृद्यां द्वादशवार्षिकीं ।**  
> **त्र्यष्टवर्षो ऽष्टवर्षां वा धर्मे सीदति सत्वरः ॥ ९.९४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/094_triMshadvarSho_vahet.md"  newLevelForH1="4" title="मेधातिथिः"  > </div>


> **देवदत्तां पतिर् भार्यां विन्दते नेच्छयात्मनः ।**  
> **तां साध्वीं बिभृयान् नित्यं देवानां प्रियम् आचरन् ॥ ९.९५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/095_devadattAm_patir.md"  newLevelForH1="4" title="मेधातिथिः"  > </div>


> **प्रजनार्थं स्त्रियः सृष्टाः संतानार्थं च मानवाः ।**  
> **तस्मात् साधारणो धर्मः श्रुतौ पत्न्या सहोदितः ॥ ९.९६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/096_prajanArthaM_striyaH.md"  newLevelForH1="4" title="मेधातिथिः"  > </div>


> **कन्यायां दत्तशुल्कायां म्रियेत यदि शुल्कदः ।**  
> **देवराय प्रदातव्या यदि कन्यानुमन्यते ॥ ९.९७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/097_kanyAyAn_datta-shulkAyAm.md"  newLevelForH1="4" title="मेधातिथिः"  > </div>


> **नाददीत न शूद्रो ऽपि शुल्कं दुहितरं ददन् ।**  
> **शुल्कं हि गृह्णन् कुरुते छन्नं दुहितृविक्रयम् ॥ ९.९८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/098_AdadIta_na.md"  newLevelForH1="4" title="मेधातिथिः"  > </div>


> **एतत् तु न परे चक्रुर् नापरे जातु साधवः ।**  
> **यद् अन्यस्य प्रतिज्ञाय पुनर् अन्यस्य दीयते ॥ ९.९९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/099_etat_tu.md"  newLevelForH1="4" title="मेधातिथिः"  > </div>


> **नानुशुश्रुम जात्व् एतत् पूर्वेष्व् अपि हि जन्मसु ।**  
> **शुल्कसंज्ञेन मूल्येन छन्नं दुहितृविक्रयम् ॥ ९.१०० ॥**
<div class="js_include collapsed" url="/kalpAntaram/smRtiH/manuH/medhAtithiH/09/100_nA-nushushruma_jAtv.md"  newLevelForH1="4" title="मेधातिथिः"  > </div>


> **अन्योन्यस्याव्यभीचारो भवेद् आमरणान्तिकः ।**  
> **एष धर्मः समासेन ज्ञेयः स्त्रीपुंसयोः परः ॥ ९.१०१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/101_anyonyasyA-vyabhichAro_bhaved.md"  newLevelForH1="4" title="मेधातिथिः"  > </div>


> **तथा नित्यं यतेयातां स्त्रीपुंसौ तु कृतक्रियौ ।**  
> **यथा नातिचरेतां तौ वियुक्ताव् इतरेतरम् ॥ ९.१०२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/102_tathA_nityam.md"  newLevelForH1="4" title="मेधातिथिः"  > </div>


> **एष स्त्रीपुंसयोर् उक्तो धर्मो वो रतिसंहितः ।**  
> **आपद्य् अपत्यप्राप्तिश् च दायधर्मं**[^२६४]** निबोधत ॥ ९.१०३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/103_eSha_strI-puMsayor.md"  newLevelForH1="4" title="मेधातिथिः"  > </div>


> **ऊर्ध्वं पितुश् च मातुश् च समेत्य भ्रातरः समम् ।**  
> **भजेरन् पैतृकं रिक्थम् अनीशास् ते हि जीवतोः ॥ ९.१०४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/104_Urdhvam_pitush.md"  newLevelForH1="4" title="मेधातिथिः"  > </div>


> **ज्येष्ठ एव तु गृह्णीयात् पित्र्यं धनम् अशेषतः ।**  
> **शेषास् तम् उपजीवेयुर् यथैव पितरं तथा ॥ ९.१०५ ॥**  
> **ज्येष्ठेन जातमात्रेण पुत्री भवति मानवः ।**  
> **पितॄणाम् अनृणश् चैव स तस्मात् सर्वम् अर्हति ॥ ९.१०६ ॥**  
> **यस्मिन्न् ऋणं संनयति येन चानन्त्यम् अश्नुते ।**  
> **स एव धर्मजः पुत्रः कामजान् इतरान् विदुः ॥ ९.१०७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/107_yasminn_RNam.md"  newLevelForH1="4" title="मेधातिथिः"  > </div>


> **पितेव पालयेत् पुत्रान् ज्येष्ठो भ्रातॄन् यवीयसः ।**  
> **पुत्रवच् चापि वर्तेरन् ज्येष्ठे भ्रातरि धर्मतः ॥ ९.१०८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/108_piteva_pAlayet.md"  newLevelForH1="4" title="मेधातिथिः"  > </div>


> **ज्येष्ठः कुलं वर्धयति विनाशयति वा पुनः ।**  
> **ज्येष्ठः पूज्यतमो लोके ज्येष्ठः सद्भिर् अगर्हितः ॥ ९.१०९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/109_jyeShThaH_kulam.md"  newLevelForH1="4" title="मेधातिथिः"  > </div>


> **यो ज्येष्ठो ज्येष्ठवृत्तिः स्यान् मातेव स पितेव सः ।**  
> **अज्येष्ठवृत्तिर् यस् तु स्यात् स संपूज्यस् तु बन्धुवत् ॥ ९.११० ॥**
<div class="js_include collapsed" url="/kalpAntaram/smRtiH/manuH/medhAtithiH/09/110_yo_jyeShTho.md"  newLevelForH1="4" title="मेधातिथिः"  > </div>


> **एवं सह वसेयुर् वा पृथग् वा धर्मकाम्यया ।**  
> **पृथग् विवर्धते धर्मस् तस्माद् धर्म्या पृथक्क्रिया ॥ ९.१११ ॥**
<div class="js_include collapsed" url="/kalpAntaram/smRtiH/manuH/medhAtithiH/09/111_evaM_saha.md"  newLevelForH1="4" title="मेधातिथिः"  > </div>


> **ज्येष्ठस्य विंश उद्धारः सर्वद्रव्याच् च यद् वरम् ।**  
> **ततो ऽर्धं मध्यमस्य स्यात् तुरीयं तु यवीयसः ॥ ९.११२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/112_jyeShThasya_viMsha.md"  newLevelForH1="4" title="मेधातिथिः"  > </div>


> **ज्येष्ठश् चैव कनिष्ठश् च संहरेतां यथोदितम् ।**  
> **ये ऽन्ये ज्येष्ठकनिष्ट्ःआभ्यां तेषां स्यान् मध्यमं धनम् ॥ ९.११३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/113_jyeShThash_chaiva.md"  newLevelForH1="4" title="मेधातिथिः"  > </div>


> **सर्वेषां धनजातानाम् आददीताग्र्यम् अग्रजः ।**  
> **यच् च सातिशयं किंचिद् दशतश् चाप्नुयाद् वरम् ॥ ९.११४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/114_sarveShAn_dhanajAtAnAm.md"  newLevelForH1="4" title="मेधातिथिः"  > </div>


> **उद्धारो न दशस्व् अस्ति संपन्नानां स्वकर्मसु ।**  
> **यत् किंचिद् एव देयं तु ज्यायसे मानवर्धनम् ॥ ९.११५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/115_uddhAro_na.md"  newLevelForH1="4" title="मेधातिथिः"  > </div>


> **एवं समुद्धृतोद्धारे समान् अंशान् प्रकल्पयेत् ।**  
> **उद्धारे ऽनुद्धृते त्व् एषाम् इयं स्याद् अंशकल्पना ॥ ९.११६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/116_evaM_samuddhRtoddhAre.md"  newLevelForH1="4" title="मेधातिथिः"  > </div>


> **एकाधिकं हरेज् ज्येष्ठः पुत्रो ऽध्यर्धं ततो ऽनुजः ।**  
> **अंशम् अंशं यवीयांस इति धर्मो व्यवस्थितः ॥ ९.११७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/117_ekAdhikaM_harej.md"  newLevelForH1="4" title="मेधातिथिः"  > </div>


> **स्वाभ्यः स्वाभ्यस्**[^२८९]** तु कन्याभ्यः प्रदद्युर् भ्रातरः पृथक् ।**  
> **स्वात् स्वाद् अंशाच् चतुर्भागं पतिताः स्युर् अदित्सवः ॥ ९.११८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/118_svebhyo.aMshebhyas.md"  newLevelForH1="4" title="मेधातिथिः"  > </div>


> **अजाविकं चैकशफं**[^३११]** न जातु विषमं भजेत् ।**  
> **अजाविकं तु विषमं ज्येष्ठस्यैव विधीयते ॥ ९.११९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/119_ajAvikaM_saikashapham.md"  newLevelForH1="4" title="मेधातिथिः"  > </div>


> **यवीयाञ् ज्येष्ठभार्यायां पुत्रम् उत्पादयेद् यदि ।**  
> **समस् तत्र विभागः स्याद् इति धर्मो व्यवस्थितः ॥ ९.१२० ॥**
<div class="js_include collapsed" url="/kalpAntaram/smRtiH/manuH/medhAtithiH/09/120_yavIyA~n_jyeShThabhAryAyAm.md"  newLevelForH1="4" title="मेधातिथिः"  > </div>


> **उपसर्जनं प्रधानस्य धर्मतो नोपपद्यते ।**  
> **पिता प्रधानं प्रजने तस्माद् धर्मेण तं भजेत् ॥ ९.१२१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/121_upasarjanam_pradhAnasya.md"  newLevelForH1="4" title="मेधातिथिः"  > </div>
 

> **पुत्रः कनिष्ठो ज्येष्ठायां कनिष्ठायां च पूर्वजः ।**  
> **कथं तत्र विभागः स्याद् इति चेत् संशयो भवेत्  ॥ ९.१२२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/122_putraH_kaniShTho.md"  newLevelForH1="4" title="मेधातिथिः"  > </div>


> **एकं वृषभम् उद्धारं संहरेत स पूर्वजः ।**  
> **ततो ऽपरे ऽज्येष्ठवृषास् तदूनानां स्वमातृतः ॥ ९.१२३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/123_ekaM_vRShabham.md"  newLevelForH1="4" title="मेधातिथिः"  > </div>


> **ज्येष्ठस् तु जातो ऽज्येष्ठायां हरेद् वृषभषोडशाः ।**  
> **ततः स्वमातृतः शेषा भजेरन्न् इति धारणा ॥ ९.१२४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/124_jyeShThas_tu.md"  newLevelForH1="4" title="मेधातिथिः"  > </div>


> **सदृशस्त्रीषु जातानां पुत्राणाम् अविशेषतः ।**  
> **न मातृतो ज्यैष्ठ्यम् अस्ति जन्मतो ज्यैष्ठ्यम् उच्यते ॥ ९.१२५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/125_sadRshastrIShu_jAtAnAm.md"  newLevelForH1="4" title="मेधातिथिः"  > </div>


> **जन्मज्येष्ठेन चाह्वानं सुब्रह्मण्यास्व् अपि स्मृतम् ।**  
> **यमयोश् चैव गर्भेषु जन्मतो ज्येष्ठता स्मृता ॥ ९.१२६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/126_janmajyeShThena_chAhvAnam.md"  newLevelForH1="4" title="मेधातिथिः"  > </div>


> **अपुत्रो ऽनेन विधिना सुतां कुर्वीत पुत्रिकाम् ।**  
> **यद् अपत्यं भवेद् अस्यां तन् मम स्यात् स्वधाकरम् ॥ ९.१२७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/127_aputro.anena.md"  newLevelForH1="4" title="मेधातिथिः"  > </div>


> **अनेन तु विधानेन पुरा चक्रे ऽथ पुत्रिकाः ।**  
> **विवृद्ध्यर्थं स्ववंशस्य स्वयं दक्षः प्रजापतिः ॥ ९.१२८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/128_anena_tu.md"  newLevelForH1="4" title="मेधातिथिः"  > </div>


> **ददौ स दश धर्माय कश्यपाय त्रयोदश ।**  
> **सोमाय राज्ञे सत्कृत्य प्रीतात्मा सप्तविंशतिम् ॥ ९.१२९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/129_dadau_sa.md"  newLevelForH1="4" title="मेधातिथिः"  > </div>


> **यथैवात्मा तथा पुत्रः पुत्रेण दुहिता समा ।**  
> **तस्याम् आत्मनि तिष्ठन्त्यां कथम् अन्यो धनं हरेत् ॥ ९.१३० ॥**
<div class="js_include collapsed" url="/kalpAntaram/smRtiH/manuH/medhAtithiH/09/130_yathaivAtmA_tathA.md"  newLevelForH1="4" title="मेधातिथिः"  > </div>


> **मातुस् तु यौतकं यत् स्यात् कुमारीभाग एव सः ।**  
> **दौहित्र एव च हरेद् अपुत्रस्याखिलं धनम् ॥ ९.१३१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/131_mAtus_tu.md"  newLevelForH1="4" title="मेधातिथिः"  > </div>


> **दौहित्रो ह्य् अखिलं रिक्थम् अपुत्रस्य पितुर् हरेत् ।**  
> **स एव दद्याद् द्वौ पिण्डौ पित्रे मातामहाय च ॥ ९.१३२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/132_dauhitro_hy.md"  newLevelForH1="4" title="मेधातिथिः"  > </div>


> **पौत्रदौहित्रयोर् लोके न विशेषोऽस्ति धर्मतः ।**  
> **तयोर् हि मातापितरौ संभूतौ तस्य देहतः ॥ ९.१३३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/133_pautra-dauhitrayor_loke.md"  newLevelForH1="4" title="मेधातिथिः"  > </div>


> **पुत्रिकायां कृतायां तु यदि पुत्रो ऽनुजायते ।**  
> **समस् तत्र विभागः स्याज् ज्येष्ठता नास्ति हि स्त्रियाः ॥ ९.१३४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/134_putrikAyA~N_kRtAyAm.md"  newLevelForH1="4" title="मेधातिथिः"  > </div>


> **अपुत्रायां मृतायां तु पुत्रिकायां कथंचन ।**  
> **धनं तत् पुत्रिकाभर्ता हरेतैवाविचारयन् ॥ ९.१३५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/135_aputrAyAm_mRtAyAm.md"  newLevelForH1="4" title="मेधातिथिः"  > </div>


> **अकृता वा कृता वापि यं विन्देत् सदृशात् सुतम् ।**  
> **पौत्री माताहस् तेन दद्यात् पिण्डं हरेद् धनम् ॥ ९.१३६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/136_akRtA_vA.md"  newLevelForH1="4" title="मेधातिथिः"  > </div>


> **पुत्रेण लोकाञ् जयति पौत्रेणानन्त्यम् अश्नुते ।**  
> **अथ पुत्रस्य पौत्रेण ब्रध्नस्याप्नोति विष्टपम् ॥ ९.१३७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/137_putreNa_lokA~n.md"  newLevelForH1="4" title="मेधातिथिः"  > </div>


> **पुंनाम्नो नरकाद् यस्मात् त्रायते पितरं सुतः ।**  
> **तस्मात् पुत्र इति प्रोक्तः स्वयम् एव स्वयंभुवा ॥ ९.१३८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/138_puM-nAmno_narakAd.md"  newLevelForH1="4" title="मेधातिथिः"  > </div>


> **पौत्रदौहित्रयोर् लोके विशेषो नोपपद्यते ।**  
> **दौहित्रो ऽपि ह्य् अमुत्रैनं संतारयति पौत्रवत् ॥ ९.१३९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/139_pautra-dauhitrayor_loke.md"  newLevelForH1="4" title="मेधातिथिः"  > </div>


> **मातुः प्रथमतः पिण्डं निर्वपेत् पुत्रिकासुतः ।**  
> **द्वितीयं तु पितुस् तस्यास् तृतीयं तत्पितुः**[^३९३]** पितुः ॥ ९.१४० ॥**
<div class="js_include collapsed" url="/kalpAntaram/smRtiH/manuH/medhAtithiH/09/140_mAtuH_prathamataH.md"  newLevelForH1="4" title="मेधातिथिः"  > </div>


> **उपपन्नो गुणैः सर्वैः पुत्रो यस्य तु दत्रिमः ।**  
> **स हरेतैव तद्रिक्थं संप्राप्तो ऽप्य् अन्यगोत्रतः ॥ ९.१४१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/141_upapanno_guNaiH.md"  newLevelForH1="4" title="मेधातिथिः"  > </div>


> **गोत्ररिक्थे जनयितुर् न हरेद् दत्रिमः क्वचित् ।**  
> **गोत्ररिक्थानुगः पिण्डो व्यपैति ददतः स्वधा ॥ ९.१४२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/142_gotra-rikthe_janayitur.md"  newLevelForH1="4" title="मेधातिथिः"  > </div>


> **अनियुक्तासुतश् चैव पुत्रिण्याप्तश् च देवरात् ।**  
> **उभौ तौ नार्हतो भागं जारजातककामजौ ॥ ९.१४३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/143_aniyuktAsutash_chaiva.md"  newLevelForH1="4" title="मेधातिथिः"  > </div>


> **नियुक्तायाम् अपि पुमान् नार्यां जातो ऽविधानतः ।**  
> **नैवार्हः पैतृकं रिक्थं पतितोत्पादितो हि सः ॥ ९.१४४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/144_niyuktAyAm_api.md"  newLevelForH1="4" title="मेधातिथिः"  > </div>


> **हरेत् तत्र नियुक्तायां जातः पुत्रो यथौरसः ।**  
> **क्षेत्रिकस्य तु तद् बीजं धर्मतः प्रसवश् च सः ॥ ९.१४५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/145_haret_tatra.md"  newLevelForH1="4" title="मेधातिथिः"  > </div>


> **धनं यो बिभृयाद् भ्रातुर् मृतस्य स्त्रियम् एव च ।**  
> **सो ऽपत्यं भ्रातुर् उत्पाद्य दद्यात् तस्यैव तद् धनम् ॥ ९.१४६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/146_dhanaM_yo.md"  newLevelForH1="4" title="मेधातिथिः"  > </div>


> **यानियुक्तान्यतः पुत्रं देवराद् वाप्य् अवाप्नुयात् ।**  
> **तं कामजम् अरिक्थीयं मिथ्योत्पन्नं**[^४१९]** प्रचक्षते ॥ ९.१४७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/147_yA_niyuktAnyataH.md"  newLevelForH1="4" title="मेधातिथिः"  > </div>


> **एतद् विधानं विज्ञेयं विभागस्यैकयोनिषु ।**  
> **बह्वीषु चैकजातानां नानास्त्रीषु निबोधत ॥ ९.१४८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/148_etad_vidhAnam.md"  newLevelForH1="4" title="मेधातिथिः"  > </div>


> **ब्राह्मणस्यानुपूर्व्येण चतस्रस् तु यदि स्त्रियः ।**  
> **तासां पुत्रेषु जातेषु विभागे ऽयं विधिः स्मृतः ॥ ९.१४९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/149_brAhmaNasyA-nupUrvyeNa_chatasras.md"  newLevelForH1="4" title="मेधातिथिः"  > </div>


> **कीनाशो गोवृषो यानम् अलङ्कारश् च वेश्म च ।**  
> **विप्रस्यौद्धारिकं देयम् एकांशश् च प्रधानतः ॥ ९.१५० ॥**
<div class="js_include collapsed" url="/kalpAntaram/smRtiH/manuH/medhAtithiH/09/150_kInAsho_govRSho.md"  newLevelForH1="4" title="मेधातिथिः"  > </div>
 

> **त्र्यंशं दायाद् धरेद् विप्रो द्वाव् अंशौ क्षत्रियासुतः ।**  
> **वैश्याजः सार्धम् एवांशम् अंशं शूद्रासुतो हरेत् ॥ ९.१५१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/151_tryaMshan_dAyAd.md"  newLevelForH1="4" title="मेधातिथिः"  > </div>


> **सर्वं वा रिक्थजातं तद् दशधा परिकल्प्य च ।**  
> **धर्म्यं विभागं कुर्वीत विधिनानेन धर्मवित् ॥ ९.१५२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/152_sarvaM_vA.md"  newLevelForH1="4" title="मेधातिथिः"  > </div>


> **चतुरो ऽंशान् हरेद् विप्रस् त्रीन् अंशान् क्षत्रियासुतः ।**  
> **वैश्यापुत्रो हरेत् द्व्यंशम् अंशं शूद्रासुतो हरेत् ॥ ९.१५३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/153_chaturo.aMshAn.md"  newLevelForH1="4" title="मेधातिथिः"  > </div>


> **यद्य् अपि स्यात् तु सत्पुत्रो यद्य्**[^४३८]** असत्पुत्रो ऽपि वा भवेत् ।**  
> **नाधिकं दशमाद् दद्याच् छूद्रापुत्राय धर्मतः ॥ ९.१५४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/154_yady_api.md"  newLevelForH1="4" title="मेधातिथिः"  > </div>


> **ब्राह्मणक्षत्रियविशां शूद्रापुत्रो न रिक्थभाक् ।**  
> **यद् एवास्य पिता दद्यात् तद् एवास्य धनं भवेत् ॥ ९.१५५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/155_brAhmaNa-xatriya-vishAM_shUdrAputro.md"  newLevelForH1="4" title="मेधातिथिः"  > </div>


> **समवर्णासु वा**[^४५७]** जाताः सर्वे पुत्रा द्विजन्मनाम् ।**  
> **उद्धारं ज्यायसे दत्वा भजेरन्न् इतरे समम् ॥ ९.१५६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/156_sama-varNAsu_vA.md"  newLevelForH1="4" title="मेधातिथिः"  > </div>


> **शूद्रस्य तु सवर्णैव नान्या भार्या विधीयते ।**  
> **तस्यां जाताः समांशाः स्युर् यदि पुत्रशतं भवेत् ॥ ९.१५७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/157_shUdrasya_tu.md"  newLevelForH1="4" title="मेधातिथिः"  > </div>


> **पुत्रान् द्वादश यान् आह नृणां स्वायंभुवो मनुः ।**  
> **तेषां षड् बन्धुदायादाः षड् अदायादबान्धवाः ॥ ९.१५८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/158_putrAn_dvAdasha.md"  newLevelForH1="4" title="मेधातिथिः"  > </div>


> **औरसः क्षेत्रजश् चैव दत्तः कृत्त्रिम एव च ।**  
> **गूढोत्पन्नो ऽपविद्धश् च दायादा बान्धवाश् च षट् ॥ ९.१५९ ॥**  
> **कानीनश् च सहोढश् च क्रीतः पौनर्भवस् तथा ।**  
> **स्वयंदत्तश् च शौद्रश् च षडदायादबान्धवाः ॥ ९.१६० ॥**
<div class="js_include collapsed" url="/kalpAntaram/smRtiH/manuH/medhAtithiH/09/160_kAnInash_cha.md"  newLevelForH1="4" title="मेधातिथिः"  > </div>


> **यादृशं फलम् आप्नोति कुप्लवैः संतरं जलम् ।**  
> **तादृशं फलम् आप्नोति कुपुत्रैः संतरंस् तमः ॥ ९.१६१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/161_yAdRsham_phalam.md"  newLevelForH1="4" title="मेधातिथिः"  > </div>


> **यद्य् एकरिक्थिनौ स्याताम् औरसक्षेत्रजौ सुतौ ।**  
> **यस्य यत् पैतृकं रिक्थं स तद् गृह्णीत नेतरः ॥ ९.१६२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/162_yady_ekarikthinau.md"  newLevelForH1="4" title="मेधातिथिः"  > </div>


> **एक एवौरसः पुत्रः पित्र्यस्य वसुनः प्रभुः ।**  
> **शेषाणाम् आनृशंस्यार्थं प्रदद्यात् तु प्रजीवनम् ॥ ९.१६३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/163_eka_evA-urasaH.md"  newLevelForH1="4" title="मेधातिथिः"  > </div>


> **षष्ठं तु क्षेत्रजस्यांशं प्रदद्यात् पैतृकाद् धनात् ।**  
> **औरसो विभजन् दायं पित्र्यं पञ्चमम् एव वा ॥ ९.१६४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/164_ShaShThan_tu.md"  newLevelForH1="4" title="मेधातिथिः"  > </div>


> **औरसक्षेत्रजौ पुत्रौ पितृरिक्थस्य**[^४७४]** भागिनौ ।**  
> **दशापरे तु क्रमशो गोत्ररिक्थांशभागिनः ॥ ९.१६५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/165_aurasa-xetrajau_putrau.md"  newLevelForH1="4" title="मेधातिथिः"  > </div>


> **स्वक्षेत्रे संस्कृतायां तु स्वयम् उत्पादयेद् धि यम् ।**  
> **तम् औरसं विजानीयात् पुत्रं प्रथमकल्पिकम्**[^४७७]** ॥ ९.१६६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/166_svaxetre_saMskRtAyAm.md"  newLevelForH1="4" title="मेधातिथिः"  > </div>


> **यस् तल्पजः प्रमीतस्य क्लीबस्य व्याधितस्य वा ।**  
> **स्वधर्मेण नियुक्तायां स पुत्रः क्षेत्रजः स्मृतः ॥ ९.१६७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/167_yas_talpajaH.md"  newLevelForH1="4" title="मेधातिथिः"  > </div>


> **माता पिता वा दद्यातां यम् अद्भिः पुत्रम् आपदि ।**  
> **सदृशं प्रीतिसंयुक्तं स ज्ञेयो दत्रिमः सुतः ॥ ९.१६८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/168_mAtA_pitA.md"  newLevelForH1="4" title="मेधातिथिः"  > </div>


> **सदृशं तु प्रकुर्याद् यं गुणदोषविचक्षणम् ।**  
> **पुत्रं पुत्रगुणैर् युक्तं स विज्ञेयश् च कृत्रिमः ॥ ९.१६९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/169_sadRshan_tu.md"  newLevelForH1="4" title="मेधातिथिः"  > </div>


> **उत्पद्यते गृहे यस्य न च ज्ञायेत कस्य सः ।**  
> **स गृहे गूढ उत्पन्नस् तस्य स्याद् यस्य तल्पजः ॥ ९.१७० ॥**
<div class="js_include collapsed" url="/kalpAntaram/smRtiH/manuH/medhAtithiH/09/170_utpadyate_gRhe.md"  newLevelForH1="4" title="मेधातिथिः"  > </div>


> **मातापितृभ्याम् उत्सृष्टं तयोर् अन्यतरेण वा ।**  
> **यं पुत्रं परिगृह्णीयाद् अपविद्धः स उच्यते ॥ ९.१७१ ॥** 
<div class="js_include collapsed" url="/kalpAntaram/smRtiH/manuH/medhAtithiH/09/171_mAtA-pitRbhyAm_utsRShTam.md"  newLevelForH1="4" title="मेधातिथिः"  > </div>


> **पितृवेश्मनि कन्या तु यं पुत्रं जनयेद् रहः ।**  
> **तं कानीनं वदेन् नाम्ना वोढुः कन्यासमुद्भवम् ॥ ९.१७२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/172_pitRveshmani_kanyA.md"  newLevelForH1="4" title="मेधातिथिः"  > </div>


> **या गर्भिणी संस्क्रियते ज्ञाताज्ञातापि वा सती ।**  
> **वोडुः स गर्भो भवति सहोढ इत् चोच्यते ॥ ९.१७३ ॥**  
> **क्रीणीयाद् यस् त्व् अपत्यार्थं मातापित्रोर् यम् अन्तिकात् ।**  
> **स क्रीतकः सुतस् तस्य सदृशो ऽसदृशो ऽपि वा ॥ ९.१७४ ॥**  
> **या पत्या वा परित्यक्ता विधवा वा स्वयेच्छया ।**  
> **उत्पादयेत् पुनर् भूत्वा स पौनर्भव उच्यते ॥ ९.१७५ ॥**  
> **सा चेद् अक्षतयोनिः स्याद् गतप्रत्यागतापि वा ।**  
> **पौनर्भवेन भर्त्रा सा पुनः संस्कारम् अर्हति ॥ ९.१७६ ॥**  
> **मातापितृविहीनो यस् त्यक्तो वा स्याद् अकारणात् ।**  
> **आत्मानं स्पर्शयेद् यस्मै स्वयंदत्तस् तु स स्मृतः ॥ ९.१७७ ॥**  
> **यं ब्राःमणस् तु शूद्रायां कामाद् उत्पादयेत् सुतम् ।**  
> **स पारयन्न् एव शवस् तस्मात् पारशवः स्मृतः ॥ ९.१७८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/178_yam_brAhmaNas.md"  newLevelForH1="4" title="मेधातिथिः"  > </div>


> **दास्यां वा दासदास्यां वा यः शूद्रस्य सुतो भवेत् ।**  
> **सो ऽनुज्ञातो हरेद् अंशम् इति धर्मो व्यवस्थितः ॥ ९.१७९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/179_dAsyAM_vA.md"  newLevelForH1="4" title="मेधातिथिः"  > </div>


> **क्षेत्रजादीन् सुतान् एतान् एकादश यथोदितान् ।**  
> **पुत्रप्रतिनिधीन् आहुः क्रियालोपान् मनीषिणः ॥ ९.१८० ॥**
<div class="js_include collapsed" url="/kalpAntaram/smRtiH/manuH/medhAtithiH/09/180_xetrajAdIn_sutAn.md"  newLevelForH1="4" title="मेधातिथिः"  > </div>


> **य एते ऽभिहिताः पुत्राः प्रसङ्गाद् अन्यबीजजाः ।**  
> **यस्य ते बीजतो जातास् तस्य ते नेतरस्य तु ॥ ९.१८१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/181_ya_ete.md"  newLevelForH1="4" title="मेधातिथिः"  > </div>


> **भातॄणाम् एकजातानाम् एकश् चेत् पुत्रवान् भवेत् ।**  
> **सर्वांस् तांश् तेन पुत्रेण पुत्रिणो मनुर् अब्रवीत् ॥ ९.१८२ ॥**  
> **सर्वासाम् एकपत्नीनाम् एका चेत् पुत्रिणी भवेत् ।**  
> **सर्वास् तास् तेन पुत्रेण प्राह पुत्रवतीर् मनुः ॥ ९.१८३ ॥**  
> **श्रेयसः श्रेयसो ऽलाभे पापीयान् रिक्थम् अर्हति ।**  
> **बहवश् चेत् तु सदृशा सर्वे रिक्थस्य भागिनः ॥ ९.१८४ ॥**  
> **न भ्रातरो न पितरः पुत्रा रिक्थहराः पितुः ।**  
> **पिता हरेद् अपुत्रस्य रिक्थं भ्रातर एव च ॥ ९.१८५ ॥**  
> **त्रयाणाम् उदकं कार्यं त्रिषु पिण्डः प्रवर्तते ।**  
> **चतुर्थः संप्रदातैषां पञ्चमो नोपदयते ॥ ९.१८६ ॥**  
> **अनन्तरः सपिण्डाद्यस् तस्य तस्य धनं भवेत् ।**  
> **अत ऊर्ध्वं सकुल्यः स्याद् आचार्यः शिष्य एव वा ॥ ९.१८७ ॥**  
> **सर्वेषाम् अप्य् अभावे तु ब्राह्मणा रिक्थभागिनः ।**  
> **तैविद्याः शुचयो दान्तास् तथा धर्मो न हीयते ॥ ९.१८८ ॥**  
> **अहार्यं ब्राह्मणद्रव्यं राज्ञा नित्यम् इति  स्थितिः ।**  
> **इतरेषां तु वर्णानां सर्वाभावे हरेन् नृपः ॥ ९.१८९ ॥**  
> **संस्थितस्यानपत्यस्य सगोत्रात् पुत्रम् आहरेत् ।**  
> **तत्र यद् रिक्थजातं स्यात् तत् तस्मिन् प्रतिपादयेत् ॥ ९.१९० ॥**  
> **द्वौ तु यौ विवदेयातां द्वाभ्यां जातौ स्त्रिया धने ।**  
> **तयोर् यद् यस्य पित्र्यं स्यात् तत् स गृह्णीत नेतरः ॥ ९.१९१ ॥**  
> **जनन्यां संस्थितायां तु समं सर्वे सहोदराः ।**  
> **भजेरन् मातृकं रिक्थं भगिन्यश् च सनाभयः ॥ ९.१९२ ॥**  
> **यास् तासां स्युर् दुहितरस् तासाम् अपि यथार्हतः ।**  
> **मातामह्या धनात् किंचित् प्रदेयं प्रीतिपूर्वकम् ॥ ९.१९३ ॥**  
> **अध्यग्न्यध्यावाहनिकं दत्तं च प्रीतिकर्मणि ।**  
> **भ्रातृमातृपितृप्राप्तं षड्विधं स्त्रीधनं स्मृतम् ॥ ९.१९४ ॥**  
> **अन्वाधेयं च यद् दत्तं पत्या प्रीतेन चैव यत् ।**  
> **पत्यौ जीवति वृत्तायाः प्रजायास् तद्धनं भवेत् ॥ ९.१९५ ॥**  
> **ब्राह्मदैवार्षगान्धर्वप्राजापत्येषु यद् वसु ।**  
> **अप्रजायाम् अतीतायां भर्तुर् एव तद् इष्यते ॥ ९.१९६ ॥**  
> **यत् त्व् अस्याः स्याद् धनं दत्तं विवाहेष्व् आसुरादिषु ।**  
> **अप्रजायाम् अतीतायां मातापित्रोस् तद् इष्यते ॥ ९.१९७ ॥**  
> **स्त्रियास्**[^५२४]** तु यद् भवेद् वित्तं पित्रा दत्तं कथंचन ।**  
> **ब्राह्मणी तद् धरेत् कन्या तदपत्यस्य वा भवेत् ॥ ९.१९८ ॥**  
> **न निर्हारं स्त्रियः कुर्युः कुटुम्बाद् बहुमध्यगात् ।**  
> **स्वकाद् अपि च वित्ताद् धि स्वस्य भर्तुर् अनाज्ञया ॥ ९.१९९ ॥**  
> **पत्यौ जीवति यः स्त्रीभिर् अलंकारो धृतो भवेत् ।**  
> **न तं भजेरन् दायादा भजमानाः पतन्ति ते ॥ ९.२०० ॥**  
> **अनंशौ क्लीबपतितौ जात्यन्धबधिरौ तथा ।**  
> **उन्मत्तजडमूकाश् च ये च केचिन् निरिन्द्रियाः ॥ ९.२०१ ॥**  
> **सर्वेषाम् अपि तु न्याय्यं दातुं शक्त्या मनीषिणा ।**  
> **ग्रासाच्छादनम् अत्यन्तं पतितो ह्य् अददद् भवेत् ॥ ९.२०२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/202_sarveShAm_api.md"  newLevelForH1="4" title="मेधातिथिः"  > </div>


> **यद्य् अर्थिता तु दारैः स्यात् क्लीबादीनां कथंचन ।**  
> **तेषाम् उत्पन्नतन्तूनाम् अपत्यं दायम् अर्हति ॥ ९.२०३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/203_yady_arthitA.md"  newLevelForH1="4" title="मेधातिथिः"  > </div>


> **यत् किंचित् पितरि प्रेते धनं ज्येष्ठो ऽधिगच्छति ।**  
> **भागो यवीयसां तत्र यदि विद्यानुपालिनः**[^५३३]** ॥ ९.२०४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/204_yat_kim.md"  newLevelForH1="4" title="मेधातिथिः"  > </div>


> **अविद्यानां तु सर्वेषाम् ईहातश् चेद् धनं भवेत् ।**  
> **समस् तत्र विभागः स्याद् अपित्र्य इति धारणा ॥ ९.२०५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/205_avidyAnAn_tu.md"  newLevelForH1="4" title="मेधातिथिः"  > </div>


> **विद्याधनं तु यद्य् अस्य तत् तस्यैव धनं भवेत् ।**  
> **मैत्र्यम् औद्वाहिकं चैव माधुपर्किकम् एव च ॥ ९.२०६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/206_vidyAdhanan_tu.md"  newLevelForH1="4" title="मेधातिथिः"  > </div>


> **भ्रातॄणां यस् तु नेहेत धनं शक्तः स्वकर्मणा ।**  
> **स निर्भाज्यः स्वकाद् अंशात् किंचिद् दत्वोपजीवनम् ॥ ९.२०७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/207_bhrAtRRNAM_yas.md"  newLevelForH1="4" title="मेधातिथिः"  > </div>


> **अनुपघ्नन् पितृद्रव्यं श्रमेण यद् उपार्जितम् ।**  
> **स्वयम् ईहितलब्धं तन् नाकामो दातुम् अर्हति ॥ ९.२०८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/208_anupaghnan_pitRdravyam.md"  newLevelForH1="4" title="मेधातिथिः"  > </div>


> **पैतृकं तु पिता द्रव्यम् अनवाप्तं यद् आप्नुयात् ।**  
> **न तत् पुत्रैर् भजेत् सार्धम् अकामः स्वयम् अर्जितम् ॥ ९.२०९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/209_paitRkan_tu.md"  newLevelForH1="4" title="मेधातिथिः"  > </div>


> **विभक्ताः सह जीवन्तो विभजेरन् पुनर् यदि ।**  
> **समस् तत्र विभागः स्याज् ज्यैष्ठ्यं तत्र न विद्यते ॥ ९.२१० ॥**
<div class="js_include collapsed" url="/kalpAntaram/smRtiH/manuH/medhAtithiH/09/210_vibhaktAH_saha.md"  newLevelForH1="4" title="मेधातिथिः"  > </div>


> **येषां ज्येष्ठः कनिष्ठो वा हीयेतांशप्रदानतः ।**  
> **म्रियेतान्यतरो वापि तस्य भागो न लुप्यते ॥ ९.२११ ॥**
<div class="js_include collapsed" url="/kalpAntaram/smRtiH/manuH/medhAtithiH/09/211_yeShA~n_jyeShThaH.md"  newLevelForH1="4" title="मेधातिथिः"  > </div>


> **सोदर्या विभजेरंस् तं समेत्य सहिताः समम् ।**  
> **भ्रातरो ये च संसृष्टा भगिन्यश् च सनाभयः ॥ ९.२१२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/212_sodaryA_vibhajeraMs.md"  newLevelForH1="4" title="मेधातिथिः"  > </div>


> **यो ज्येष्ठो विनिकुर्वीत लोभाद् भ्रातॄन् यवीयसः ।**  
> **सो ऽज्येष्ठः स्याद् अभागश् च नियन्तव्यश् च राजभिः ॥ ९.२१३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/213_yo_jyeShTho.md"  newLevelForH1="4" title="मेधातिथिः"  > </div>


> **सर्व एव विकर्मस्था नार्हन्ति भ्रातरो धनम् ।**  
> **न चादत्वा कनिष्ठेभ्यो ज्येष्ठः कुर्वीत यौतकम् ॥ ९.२१४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/214_sarva_eva.md"  newLevelForH1="4" title="मेधातिथिः"  > </div>


> **भ्रातॄणाम् अविभक्तानां यद्य् उत्थानं भवेत् सह ।**  
> **न पुत्रभागं विषमं पिता दद्यात् कथंचन ॥ ९.२१५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/215_bhrAtRRNAm_avibhaktAnAm.md"  newLevelForH1="4" title="मेधातिथिः"  > </div>


> **ऊर्ध्वं विभागाज् जातस् तु पित्र्यम् एव हरेद् धनम् ।**  
> **संसृष्टास् तेन वा ये स्युर् विभजेत स तैः सह ॥ २१६ ॥**



> **अनपत्यस्य पुत्रस्य माता दायम् अवाप्नुयात् ।**  
> **मातर्य् अपि च वृत्तायां पितुर् माता हरेद् धनम् ॥ ९.२१७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/217_anapatyasya_putrasya.md"  newLevelForH1="4" title="मेधातिथिः"  > </div>


> **ऋणे धने च सर्वस्मिन् प्रविभक्ते यथाविधि ।**  
> **पश्चाद् दृश्येत यत् किंचित् तत् सर्वं समतां नयेत् ॥ ९.२१८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/218_RNe_dhane.md"  newLevelForH1="4" title="मेधातिथिः"  > </div>


> **वस्त्रं पत्रम् अलंकारं कृतान्नम् उदकं स्त्रियः ।**  
> **योगक्षेमं प्रचारं च न विभाज्यं प्रचक्षते ॥ ९.२१९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/219_vastram_patram.md"  newLevelForH1="4" title="मेधातिथिः"  > </div>


> **अयम् उक्तो विभागो वः पुत्राणां च क्रियाविधिः ।**  
> **क्रमशः क्षेत्रजादीनां द्यूतधर्मं निबोधत ॥ ९.२२० ॥**  
> **द्यूतं समाह्वयं चैव राजा राष्ट्रान् निवारयेत् ।**  
> **राजान्तकरणाव् एतौ द्वौ दोषौ पृथिवीक्षिताम् ॥ ९.२२१ ॥**  
> **प्रकाशम् एतत् तास्कर्यं यद् देवनसमाह्वयौ ।**  
> **तयोर् नित्यं प्रतिघाते नृपतिर् यत्नवान् भवेत् ॥ ९.२२२ ॥**  
> **अप्राणिभिर् यत् क्रियते तल् लोके द्यूतम् उच्यते ।**  
> **प्राणिभिः क्रियते यस् तु स विज्ञेयः समाह्वयः ॥ ९.२२३ ॥**  
> **द्यूतं समाह्वयं चैव यः कुर्यात् कारयेत वा ।**  
> **तान् सर्वान् घातयेद् राजा शूद्रांश् च द्विजलिङ्गिनः ॥ ९.२२४ ॥**  
> **कितवान् कुशीलवान् क्रूरान् पाषाण्डस्थांश् च मानवान् ।**  
> **विकर्मस्थान् शौण्डिकांश् च क्षिप्रं निर्वासयेत् पुरात् ॥ ९.२२५ ॥**  
> **एते राष्ट्रे वर्तमाना राज्ञः प्रछन्नतस्कराः ।**  
> **विकर्मक्रियया नित्यं बाधन्ते भद्रिकाः प्रजाः ॥ ९.२२६ ॥**  
> **द्यूतम् एतत् पुराकल्पे दृष्टं वैरकरं महत् ।**  
> **तस्माद् द्यूतं न सेवेत हास्यार्थम् अपि बुद्धिमान् ॥ ९.२२७ ॥**  
> **प्रच्छन्नं वा प्रकाशं वा तन् निषेवेत यो नरः ।**  
> **तस्य दण्डविकल्पः स्याद् यथेष्टं नृपतेस् तथा ॥ ९.२२८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/228_prachChannaM_vA.md"  newLevelForH1="4" title="मेधातिथिः"  > </div>


> **क्षत्रविट्शूद्रयोनिस् तु दण्डं दातुम् अशक्नुवन् ।**  
> **आनृण्यं कर्मणा गच्छेद् विप्रो दद्याच् छनैः शनैः ॥ ९.२२९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/229_xatra-viT-shUdrayonis_tu.md"  newLevelForH1="4" title="मेधातिथिः"  > </div>


> **स्त्रीबालोन्मत्तवृद्धानां दरिद्राणां च रोगिणाम् ।**  
> **शिफाविदलरज्ज्वादैर् विदध्यान् नृपतिर् दमम् ॥ ९.२३० ॥**
<div class="js_include collapsed" url="/kalpAntaram/smRtiH/manuH/medhAtithiH/09/230_strI-bAlonmatta-vRddhAnAn_daridrANAm.md"  newLevelForH1="4" title="मेधातिथिः"  > </div>


> **ये नियुक्तास् तु कार्येषु हन्युः कार्याणि कार्यिणाम् ।**  
> **धनोष्मणा पच्यमानास् तान् निःस्वान् कारयेन् नृपः ॥ ९.२३१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/231_ye_niyuktAs.md"  newLevelForH1="4" title="मेधातिथिः"  > </div>


> **कूटशासनकर्तॄंश् च प्रकृतीनां च दूषकान् ।**  
> **स्त्रीबालब्राह्मणघ्नांश् च हन्यद् द्विट्सेविनस् तथा ॥ ९.२३२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/232_kUTashAsanakartRRMsh_cha.md"  newLevelForH1="4" title="मेधातिथिः"  > </div>


> **तीरितं चानुशिष्टं च यत्र क्वचन यद् भवेत् ।**  
> **कृतं तद् धर्मतो विद्यान् न तद् भूतो निवर्तयेत् ॥ ९.२३३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/233_tIrita~n_chA-nushiShTam.md"  newLevelForH1="4" title="मेधातिथिः"  > </div>


> **अमात्याः प्राड्विवको वा यत् कुर्युः कार्यम् अन्यथा ।**  
> **तत् स्वयं नृपतिः कुर्यात् तान्**[^६०२]** सहस्रं च दण्डयेत् ॥ ९.२३४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/234_amAtyAH_prADvivAko.md"  newLevelForH1="4" title="मेधातिथिः"  > </div>


> **ब्रह्महा च सुरापश् च तस्करो**[^६०३]** च गुरुतल्पगः ।**  
> **एते सर्वे पृथक् ज्ञेया महापातकिनो नराः ॥ ९.२३५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/235_brahmahA_cha.md"  newLevelForH1="4" title="मेधातिथिः"  > </div>


> **चतुर्णाम् अपि चैतेषां प्रायश्चित्तम् अकुर्वताम् ।**  
> **शारीरं धनसंयुक्तं दण्डं धर्म्यं प्रकल्पयेत् ॥ ९.२३६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/236_chaturNAm_api.md"  newLevelForH1="4" title="मेधातिथिः"  > </div>


> **गुरुतल्पे भगः कार्यः सुरापाने सुराध्वजः ।**  
> **स्तेये च**[^६०९]** श्वपदं कार्यं ब्रह्महण्य् अशिराः पुमान् ॥ ९.२३७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/237_gurutalpe_bhagaH.md"  newLevelForH1="4" title="मेधातिथिः"  > </div>


> **असंभोज्या ह्य् असंयाज्या असंपाठ्याविवाहिनः**[^६१०]** ।**  
> **चरेयुः पृथिवीं दीनाः सर्वधर्मबहिष्कृताः ॥ ९.२३८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/238_asambhojyA_hy.md"  newLevelForH1="4" title="मेधातिथिः"  > </div>


> **ज्ञाति संबन्धिभिस् त्व् एते त्यक्तव्याः कृतलक्षणाः ।**  
> **निर्दया निर्नमस्कारास् तन् मनोर् अनुशासनम् ॥ ९.२३९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/239_jnAti-sambandhibhis_tv.md"  newLevelForH1="4" title="मेधातिथिः"  > </div>


> **प्रायश्चित्तं तु कुर्वाणाः पूर्वे वर्णा**[^६१६]** यथोदितम् ।**  
> **नाङ्क्या राज्ञा ललाटे स्युर् दाप्यास् तूत्तमसाहसम् ॥ ९.२४० ॥**
<div class="js_include collapsed" url="/kalpAntaram/smRtiH/manuH/medhAtithiH/09/240_prAyashchittan_tu.md"  newLevelForH1="4" title="मेधातिथिः"  > </div>


> **आगःसु ब्राह्मणस्यैव कार्यो मध्यमसाहसः ।**  
> **विवास्यो वा भवेद् राष्ट्रात् सद्रव्यः सपरिच्छदः ॥ ९.२४१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/241_AgaHsu_brAhmaNasyaiva.md"  newLevelForH1="4" title="मेधातिथिः"  > </div>


> **इतरे कृतवन्तस् तु पापान्य् एतान्य् अकामतः ।**  
> **सर्वस्वहारम् अर्हन्ति कामतस् तु प्रवासनम् ॥ ९.२४२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/242_itare_kRtavantas.md"  newLevelForH1="4" title="मेधातिथिः"  > </div>


> **नाददीत नृपः साधुर् महापातकिनो धनम् ।**  
> **आददानस् तु तल् लोभात् तेन दोषेण लिप्यते ॥ ९.२४३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/243_nAdadIta_nRpaH.md"  newLevelForH1="4" title="मेधातिथिः"  > </div>


> **अप्सु प्रवेश्य तं दण्डं वरुणायोपपादयेत् ।**  
> **श्रुतवृत्तोपपन्ने वा ब्राह्मणे प्रतिपादयेत् ॥ ९.२४४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/244_apsu_praveshya.md"  newLevelForH1="4" title="मेधातिथिः"  > </div>


> **ईशो दण्डस्य वरुणो राज्ञां दण्डधरो हि सः ।**  
> **ईशः सर्वस्य जगतो ब्राह्मणो वेदपारगः ॥ ९.२४५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/245_Isho_daNDasya.md"  newLevelForH1="4" title="मेधातिथिः"  > </div>


> **यत्र वर्जयते राजा पापकृद्भ्यो धनागमम् ।**  
> **तत्र कालेन जायन्ते मानवा दीर्घजीविनः ॥ ९.२४६ ॥**  
> **निष्पद्यन्ते च सस्यानि यथोप्तानि विशां पृथक् ।**  
> **बालाश् च न प्रमीयन्ते विकृतं**[^६२३]** न च जायते ॥ ९.२४७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/247_niShpadyante_cha.md"  newLevelForH1="4" title="मेधातिथिः"  > </div>


> **ब्राह्मणान् बाधमानं तु कामाद् अवरवर्णजम् ।**  
> **हन्याच् चित्रैर् वधोपायैर् उद्वेजनकरैर् नृपः ॥ ९.२४८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/248_brAhmaNAn_bAdhamAnam.md"  newLevelForH1="4" title="मेधातिथिः"  > </div>


> **यावान् अवध्यस्य वधे तावान् वध्यस्य मोक्षणे ।**  
> **अधर्मो नृपतेर् दृष्टो धर्मस् तु विनियच्छतः ॥ ९.२४९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/249_yAvAn_avadhyasya.md"  newLevelForH1="4" title="मेधातिथिः"  > </div>


> **उदितो ऽयं विस्तरशो मिथो विवदमानयोः ।**  
> **अष्टादशसु मार्गेषु व्यवहारस्य निर्णयः ॥ ९.२५० ॥**
<div class="js_include collapsed" url="/kalpAntaram/smRtiH/manuH/medhAtithiH/09/250_udito.ayam.md"  newLevelForH1="4" title="मेधातिथिः"  > </div>


> **एवं धर्म्याणि कार्याणि सम्यक् कुर्वन् महीपतिः ।**  
> **देशान् अलब्धान् लिप्सेत लब्धांश् च परिपालयेत् ॥ ९.२५१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/251_evan_dharmyANi.md"  newLevelForH1="4" title="मेधातिथिः"  > </div>


> **सम्यङ्निविष्टदेशस् तु कृतदुर्गश् च शास्त्रतः ।**  
> **कण्टकोद्धरणे नित्यम् आतिष्ठेद् यत्नम् उत्तमम् ॥ ९.२५२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/252_samya~N_niviShTa-deshas.md"  newLevelForH1="4" title="मेधातिथिः"  > </div>


> **रक्षणाद् आर्यवृत्तानां कण्टकानां च शोधनात् ।**  
> **नरेन्द्रास् त्रिदिवं यान्ति प्रजापालनतत्पराः ॥ ९.२५३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/253_raxanAd_AryavRttAnAm.md"  newLevelForH1="4" title="मेधातिथिः"  > </div>


> **अशासंस् तस्करान् यस् तु बलिं गृह्णाति पार्थिवः ।**  
> **तस्य प्रक्षुभ्यते राष्ट्रं स्वर्गाच् च परिहीयते ॥ ९.२५४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/254_ashAsaMs_taskarAn.md"  newLevelForH1="4" title="मेधातिथिः"  > </div>


> **निर्भयं तु भवेद् यस्य राष्ट्रं बाहुबलाश्रितम् ।**  
> **तस्य तद् वर्धते नित्यं सिच्यमान इव द्रुमः ॥ ९.२५५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/255_nirbhayan_tu.md"  newLevelForH1="4" title="मेधातिथिः"  > </div>


> **द्विविधांस् तस्करान् विद्यात् परद्रव्यापहारकान् ।**  
> **प्रकाशांश् चाप्रकाशांश् च चारचक्षुर् महीपतिः ॥ ९.२५६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/256_dvividhAMs_taskarAn.md"  newLevelForH1="4" title="मेधातिथिः"  > </div>


> **प्रकाशवञ्चकास् तेषां नानापण्योपजीविनः ।**  
> **प्रच्छन्नवञ्चकास् त्व् एते ये स्तेनाटविकादयः ॥ ९.२५७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/257_prakAshavanchakAs_teShAm.md"  newLevelForH1="4" title="मेधातिथिः"  > </div>


> **उत्कोचकाश् चौपधिका वञ्चकाः कितवास् तथा ।**  
> **मङ्गलादेशवृत्ताश् च भद्राश् चेक्षणिकैः**[^६६०]** सह ॥ ९.२५८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/258_utkochakAsh_chA-upadhikA.md"  newLevelForH1="4" title="मेधातिथिः"  > </div>


> **असम्यक्कारिणश् चैव महामात्राश् चिकित्सकाः ।**  
> **शिल्पोपचारयुक्ताश् च निपुणाः पण्ययोषितः ॥ ९.२५९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/259_asamyakkAriNash_chaiva.md"  newLevelForH1="4" title="मेधातिथिः"  > </div>


> **एवमाद्यान्**[^६७७]** विजानीयात् प्रकाशांल् लोककण्टकान् ।**  
> **निगूढचारिणश् चान्यान् अनार्यान् आर्यलिङ्गिनः ॥ ९.२६० ॥**
<div class="js_include collapsed" url="/kalpAntaram/smRtiH/manuH/medhAtithiH/09/260_evamAdIn_vijAnIyAt.md"  newLevelForH1="4" title="मेधातिथिः"  > </div>


> **तान् विदित्वा सुचरितैर् गूढैस् तत्कर्मकारिभिः ।**  
> **चारैश् चानेकसंस्थानैः प्रोत्साद्य वशम् आनयेत् ॥ ९.२६१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/261_tAn_viditvA.md"  newLevelForH1="4" title="मेधातिथिः"  > </div>


> **तेषां दोषान् अभिख्याप्य स्वे स्वे कर्मणि तत्वतः ।**  
> **कुर्वीत शासनं राजा सम्यक् सारापराधतः ॥ ९.२६२ ॥**  
> **न हि दण्डाद् ऋते शक्यः कर्तुं पापविनिग्रहः ।**  
> **स्तेनानां पापबुद्धीनां निभृतं चरतां क्षितौ ॥ ९.२६३ ॥**  
> **सभा प्रपापूपशालावेशमद्यान्नविक्रयाः ।**  
> **चतुष्पथाश् चैत्यवृक्षाः समाजा प्रेक्षणानि च ॥ ९.२६४ ॥**  
> **जीर्णोद्यानान्य् अरण्यानि कारुकावेशनानि च ।**  
> **शून्यानि चाप्य् अगाराणि वनान्य् उपवनानि च ॥ ९.२६५ ॥**  
> **एवंविधान् नृपो देशान् गुल्मैः स्थावरजङ्गमैः ।**  
> **तस्करप्रतिषेधार्थं चारैश् चाप्य् अनुचारयेत् ॥ ९.२६६ ॥**  
> **तत्सहायैर् अनुगतैर् नानाकर्मप्रवेदिभिः ।**  
> **विद्याद् उत्साहयेच् चैव निपुणैः पूर्वतस्करैः ॥ ९.२६७ ॥**  
> **भक्ष्यभोज्योपदेशैश् च ब्राह्मणानां च दर्शनैः ।**  
> **शौर्यकर्मापदेशैश् च कुर्युस् तेषां समागमम् ॥ ९.२६८ ॥**  
> **ये तत्र नोपसर्पेयुर् मूलप्रणिहिताश् च ये ।**  
> **तान् प्रसह्य नृपो हन्यात् समित्रज्ञातिबान्धवान् ॥ ९.२६९ ॥**  
> **न होढेन विना चौरं घतयेद् धार्मिको नृपः ।**  
> **सहोढं सोपकरणं घतयेद् अविचारयन् ॥ ९.२७० ॥**  
> **ग्रामेष्व् अपि च ये केचिच् चौराणां भक्तदायकाः ।**  
> **भाण्डावकाशदाश् चैव सर्वांस् तान् अपि घातयेत् ॥ ९.२७१ ॥**  
> **राष्ट्रेषु रक्षाधिकृतान् सामन्तांश् चैव चोदितान् ।**  
> **अभ्याघातेषु मध्यस्थान् शिष्याच् चौरान् इव द्रुतम् ॥ ९.२७२ ॥**  
> **यश् चापि धर्मसमयात् प्रच्युतो धर्मजीवनः ।**  
> **दण्डेनैव तम् अप्य् ओषेत् स्वकाद् धर्माद् धि विच्युतम् ॥ ९.२७३ ॥**  
> **ग्रामघाते हिताभङ्गे पथि मोषाभिदर्शने ।**  
> **शक्तितो नाभिधावन्तो निर्वास्याः सपरिच्छदाः ॥ ९.२७४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/274_grAmaghAte_hitAbhange.md"  newLevelForH1="4" title="मेधातिथिः"  > </div>


> **राज्ञः कोशापहर्तॄंश् च प्रातिकूलेष्व् अवस्थितान्**[^६९०]** ।**  
> **घातयेद् विविधैर् दण्डैर् अरीणां चोपजापकान् ॥ ९.२७५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/275_rAjnaH_koshApahartRRMsh.md"  newLevelForH1="4" title="मेधातिथिः"  > </div>


> **संधिं भित्वा तु ये चौर्यं रात्रौ कुर्वन्ति तस्कराः ।**  
> **तेषां छित्वा नृपौ हस्तौ तीक्ष्णे शूले निवेशयेत् ॥ ९.२७६ ॥**  
> **अङ्गुलीर् ग्रन्थिभेदस्य छेदयेत् प्रथमे ग्रहे ।**  
> **द्वितीये हस्तचरणौ तृतीये वधम् अर्हति ॥ ९.२७७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/277_angulIr_granthibhedasya.md"  newLevelForH1="4" title="मेधातिथिः"  > </div>


> **अग्निदान् भक्तदांश् चैव तथा शस्त्रावकाशदान् ।**  
> **संनिधातॄंश् च मोषस्य हन्याच् चौरम् इवेश्वरः ॥ ९.२७८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/278_agnidAn_bhaktadAMsh.md"  newLevelForH1="4" title="मेधातिथिः"  > </div>


> **तडागभेदकं हन्याद् अप्सु शुद्धवधेन वा ।**  
> **यद् वापि प्रतिसंस्कुर्याद् दाप्यस् तूत्तमसाहसम् ॥ ९.२७९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/279_taDAgabhedakaM_hanyAd.md"  newLevelForH1="4" title="मेधातिथिः"  > </div>


> **कोष्ठागारायुधागारदेवतागारभेदकान् ।**  
> **हस्त्यश्वरथहर्तॄंश् च हन्याद् एवाचिवारयन् ॥ ९.२८० ॥**  
> **यस् तु पूर्वनिविष्टस्य तडागस्योदकं हरेत् ।**  
> **आगमं वाप्य् अपां भिद्यात् स दाप्यः पूर्वसाहसम् ॥ ९.२८१ ॥**  
> **समुत्सृजेद् राजमार्गे यस् त्व् अमेध्यम् अनापदि ।**  
> **स द्वौ कार्षापणौ दद्याद् अमेध्यं चाशु शोधयेत् ॥ ९.२८२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/282_samutsRjed_rAjamArge.md"  newLevelForH1="4" title="मेधातिथिः"  > </div>


> **आपद्गतो ऽथ वा वृद्धा**[^६९७]** गर्भिणी बाल एव वा ।**  
> **परिभाषणम्**[^६९८]** अर्हन्ति तच् च शोद्यम् इति स्थितिः ॥ ९.२८३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/283_Apadgato.atha.md"  newLevelForH1="4" title="मेधातिथिः"  > </div>


> **चिकित्सकानां सर्वेषां मिथ्याप्रचरतां दमः ।**  
> **अमानुषेषु प्रथमो मानुषेषु तु मध्यमः ॥ ९.२८४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/284_chikitsakAnAM_sarveShAm.md"  newLevelForH1="4" title="मेधातिथिः"  > </div>


> **संक्रमध्वजयष्टीनां प्रतिमानां च भेदकः ।**  
> **प्रतिकुर्याच् च तत् सर्वं पञ्च दद्याच् छतानि च ॥ ९.२८५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/285_sankrama-dhvaja-yaShTInAm_pratimAnAm.md"  newLevelForH1="4" title="मेधातिथिः"  > </div>


> **अदूषितानां द्रव्याणां दूषणे भेदने तथा ।**  
> **मणीनाम् अपवेधे च दण्डः प्रथमसाहसः ॥ ९.२८६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/286_adUShitAnAn_dravyANAm.md"  newLevelForH1="4" title="मेधातिथिः"  > </div>


> **समैर् हि विषमं यस् तु चरेद् वै मूल्यतो ऽपि वा ।**  
> **समाप्नुयाद् दमं पूर्वं नरो मध्यमम् एव वा ॥ ९.२८७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/287_samair_hi.md"  newLevelForH1="4" title="मेधातिथिः"  > </div>


> **बन्धनानि च सर्वाणि राजमार्गे**[^७१३]** निवेशयेत् ।**  
> **दुःखिता यत्र दृश्येरन् विकृताः पापकारिणः ॥ ९.२८८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/288_bandhanAni_cha.md"  newLevelForH1="4" title="मेधातिथिः"  > </div>


> **प्राकारस्य च भेत्तारं परिखाणां च पूरकम् ।**  
> **द्वाराणां चैव भङ्क्तारं क्षिप्रम् एव प्रवासयेत् ॥ ९.२८९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/289_prAkArasya_cha.md"  newLevelForH1="4" title="मेधातिथिः"  > </div>


> **अभिचारेषु सर्वेषु कर्तव्यो द्विशतो दमः ।**  
> **मूलकर्मणि चानाप्तैः**[^७१५]** कृत्यासु विविधासु च ॥ ९.२९० ॥**
<div class="js_include collapsed" url="/kalpAntaram/smRtiH/manuH/medhAtithiH/09/290_abhichAreShu_sarveShu.md"  newLevelForH1="4" title="मेधातिथिः"  > </div>


> **अबीजविक्रयी चैव बीजोत्क्रष्टा तथैव च ।**  
> **मर्यादाभेदकश् चैव विकृतं प्राप्नुयाद् वधम् ॥ ९.२९१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/291_abIjavikrayI_chaiva.md"  newLevelForH1="4" title="मेधातिथिः"  > </div>


> **सर्वकण्टकपापिष्ठं हेमकारं तु पार्थिवः ।**  
> **प्रवर्तमानम् अन्याये छेदयेत् खण्डशः**[^७२२]** क्षुरैः ॥ ९.२९२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/292_sarvakaNTakapApiShThaM_hemakAram.md"  newLevelForH1="4" title="मेधातिथिः"  > </div>


> **सीताद्रव्यापहरणे शस्त्राणाम् औषधस्य च ।**  
> **कालम् आसाद्य कार्यं च राजा दण्डं प्रकल्पयेत् ॥ ९.२९३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/293_sItA-dravyApaharaNe_shastrANAm.md"  newLevelForH1="4" title="मेधातिथिः"  > </div>


> **स्वाम्यमात्यौ पुरं राष्ट्रं कोशदण्डौ सुहृत् तथा ।**  
> **सप्त प्रकृतयो ह्य् एताः सप्ताङ्गं राज्यम् उच्यते ॥ ९.२९४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/294_svAmy-amAtyau_puram.md"  newLevelForH1="4" title="मेधातिथिः"  > </div>


> **सप्तानां प्रकृतीनां तु राज्यस्यासां यथाक्रमम् ।**  
> **पूर्वं पूर्वं गुरुतरं जानीयाद् व्यसनं महत् ॥ ९.२९५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/295_saptAnAm_prakRtInAm.md"  newLevelForH1="4" title="मेधातिथिः"  > </div>


> **सप्ताङ्गस्येह राज्यस्य विष्टब्धस्य त्रिदण्डवत् ।**  
> **अन्योन्यगुणवैशेष्यान् न किंचिद् अतिरिच्यते ॥ ९.२९६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/296_saptAngasyeha_rAjyasya.md"  newLevelForH1="4" title="मेधातिथिः"  > </div>


> **तेषु तेषु तु कृत्येषु तत् तद् अङ्गं विशिष्यते ।**  
> **येन यत् साध्यते कार्यं तत् तस्मिन् श्रेष्ठम् उच्यते ॥ ९.२९७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/297_teShu_teShu.md"  newLevelForH1="4" title="मेधातिथिः"  > </div>


> **चारेणोत्साहयोगेन क्रिययैव च कर्मणाम् ।**  
> **स्वशक्तिं परशक्तिं च नित्यं विद्यात् परात्मनोः ॥ ९.२९८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/298_chAreNotsAhayogena_kriyayaiva.md"  newLevelForH1="4" title="मेधातिथिः"  > </div>


> **पीडनानि च सर्वाणि व्यसनानि तथैव च ।**  
> **आरभेत ततः कार्यं संचिन्त्य गुरुलाघवम् ॥ ९.२९९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/299_pIDanAni_cha.md"  newLevelForH1="4" title="मेधातिथिः"  > </div>


> **आरभेतैव कर्माणि श्रान्तः स्रान्तः पुनः पुनः।**  
> **कर्माण्य् आरभमाणं हि पुरुषं श्रीर् निषेवते ॥ ९.३०० ॥**
<div class="js_include collapsed" url="/kalpAntaram/smRtiH/manuH/medhAtithiH/09/300_Arabhetaiva_karmANi.md"  newLevelForH1="4" title="मेधातिथिः"  > </div>


> **कृतं त्रेतायुगं चैव द्वापरं कलिर् एव च ।**  
> **राज्ञो वृत्तानि सर्वाणि राजा हि युगम् उच्यते ॥ ९.३०१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/301_kRtan_tretAyugam.md"  newLevelForH1="4" title="मेधातिथिः"  > </div>


> **कलिः प्रसुप्तो भवति स जाग्रद् द्वापरं युगम् ।**  
> **कर्मस्व् अभ्युद्यतस् त्रेता विचरंस् तु कृतं युगम् ॥ ९.३०२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/302_kaliH_prasupto.md"  newLevelForH1="4" title="मेधातिथिः"  > </div>


> **इन्द्रस्यार्कस्य वायोश् च यमस्य वरुणस्य च ।**  
> **चन्द्रस्याग्नेः पृथिव्याश् च तेजोवृत्तं नृपश् चरेत् ॥ ९.३०३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/303_indrasyA-rkasya_vAyosh.md"  newLevelForH1="4" title="मेधातिथिः"  > </div>


> **वार्षिकांश् चतुरो मासान् यथेन्द्रो ऽभिप्रवर्षति ।**  
> **तथाभिवर्षेत् स्वं राष्ट्रं कामैर् इन्द्रव्रतं चरन् ॥ ९.३०४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/304_vArShikAMsh_chaturo.md"  newLevelForH1="4" title="मेधातिथिः"  > </div>


> **अष्टौ मासान् यथादित्यस् तोयं हरति रश्मिभिः ।**  
> **तथा हरेत् करं राष्ट्रान् नित्यम् अर्कव्रतं हि तत् ॥ ९.३०५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/305_aShTau_mAsAn.md"  newLevelForH1="4" title="मेधातिथिः"  > </div>


> **प्रविश्य सर्वभूतानि यथा चरति मारुतः ।**  
> **तथा चारैः प्रवेष्टव्यं व्रतम् एतद् धि मारुतम् ॥ ९.३०६ ॥**  
> **यथा यमः प्रियद्वेष्यौ प्राप्ते काले नियच्छति ।**  
> **तथा राज्ञा नियन्तव्याः प्रजास् तद् धि यमव्रतम् ॥ ९.३०७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/307_yathA_yamaH.md"  newLevelForH1="4" title="मेधातिथिः"  > </div>


> **वरुणेन यथा पाशैर् बद्ध एवाभिदृश्यते ।**  
> **तथा पापान् निगृह्णीयाद् व्रतम् एतद् धि वारुणम् ॥ ९.३०८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/308_varuNena_yathA.md"  newLevelForH1="4" title="मेधातिथिः"  > </div>


> **परिपूर्णं यथा चन्द्रं दृष्ट्वा हृष्यन्ति मानवाः ।**  
> **तथा प्रकृतयो यस्मिन् स चान्द्रव्रतिको नृपः ॥ ९.३०९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/309_paripUrNaM_yathA.md"  newLevelForH1="4" title="मेधातिथिः"  > </div>


> **प्रतापयुक्तस् तेजस्वी नित्यं स्यात् पापकर्मसु ।**  
> **दुष्टसामन्तहिंस्रश् च तद् आग्नेयं व्रतं स्मृतम् ॥ ९.३१० ॥**
<div class="js_include collapsed" url="/kalpAntaram/smRtiH/manuH/medhAtithiH/09/310_pratApayuktas_tejasvI.md"  newLevelForH1="4" title="मेधातिथिः"  > </div>


> **यथा सर्वाणि भूतानि धरा धारयते समम् ।**  
> **तथा सर्वाणि भूतानि बिभ्रतः पार्थिवं व्रतम् ॥ ९.३११ ॥**
<div class="js_include collapsed" url="/kalpAntaram/smRtiH/manuH/medhAtithiH/09/311_yathA_sarvANi.md"  newLevelForH1="4" title="मेधातिथिः"  > </div>


> **एतैर् उपायैर् अन्यैश् च युक्तो नित्यम् अतन्द्रितः ।**  
> **स्तेनान् राजा निगृह्णीयात् स्वराष्ट्रे पर एव च ॥ ९.३१२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/312_etair_upAyair.md"  newLevelForH1="4" title="मेधातिथिः"  > </div>


> **पराम् अप्य् आपदं प्राप्तो ब्राह्मणान् न प्रकोपयेत् ।**  
> **ते ह्य् एनं कुपिता हन्युः सद्यः सबलवाहनम् ॥ ९.३१३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/313_parAm_apy.md"  newLevelForH1="4" title="मेधातिथिः"  > </div>


> **यैः कृतः सर्वभक्ष्यो ऽअग्निर् अपेयश् च महोदधिः ।**  
> **क्षयी चाप्यायितः सोमः को न नश्येत् प्रकोप्य तान् ॥ ९.३१४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/314_yaiH_kRtaH.md"  newLevelForH1="4" title="मेधातिथिः"  > </div>


> **लोकान् अन्यान् सृजेयुर् ये लोकपालांश् च कोपिताः ।**  
> **देवान् कुर्युर् अदेवांश् च कः क्षिण्वंस् तान्त् समृध्नुयात् ॥ ९.३१५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/315_lokAn_anyAn.md"  newLevelForH1="4" title="मेधातिथिः"  > </div>


> **यान् उपाश्रित्य तिष्ठन्ति लोका देवाश् च सर्वदा ।**  
> **ब्रह्म चैव धनं येषां को हिंस्यात् ताञ् जिजीविषुः ॥ ९.३१६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/316_yAn_upAshritya.md"  newLevelForH1="4" title="मेधातिथिः"  > </div>


> **अविद्वांश् चैव विद्वांश् च ब्राह्मणो दैवतं महत् ।**  
> **प्रणीतश् चाप्रणीतश् च यथाग्निर् दैवतं महत् ॥ ९.३१७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/317_avidvAMsh_chaiva.md"  newLevelForH1="4" title="मेधातिथिः"  > </div>


> **श्मशानेष्व् अपि तेजस्वी पावको नैव दुष्यति ।**  
> **हूयमानश् च यज्ञेषु भूय एवाभिवर्धते ॥ ९.३१८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/318_shmashAneShv_api.md"  newLevelForH1="4" title="मेधातिथिः"  > </div>


> **एवं यद्य् अप्य् अनिष्टेषु वर्तन्ते सर्वकर्मसु ।**  
> **सर्वथा ब्राह्मणाः पूज्याः परमं दैवतं हि तत् ॥ ९.३१९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/319_evaM_yady.md"  newLevelForH1="4" title="मेधातिथिः"  > </div>


> **क्षत्रस्यातिप्रवृद्धस्य ब्राह्मणान् प्रति सर्वशः ।**  
> **ब्रह्मैव संनियन्तृ स्यात् क्षत्रं हि ब्रह्मसंभवम् ॥ ९.३२० ॥**
<div class="js_include collapsed" url="/kalpAntaram/smRtiH/manuH/medhAtithiH/09/320_xatrasyA-tipravRddhasya_brAhmaNAn.md"  newLevelForH1="4" title="मेधातिथिः"  > </div>


> **अद्भ्यो ऽग्निर् ब्रह्मतः क्षत्रम् अश्मनो लोहम् उत्थितम् ।**  
> **तेषां सर्वत्रगं तेजः स्वासु योनिषु शाम्यति ॥ ९.३२१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/321_adbhyo.agnir.md"  newLevelForH1="4" title="मेधातिथिः"  > </div>


> **नाब्रह्म क्षत्रम् ऋध्नोति नाक्षत्रं ब्रह्म वर्धते ।**  
> **ब्रह्म क्षत्रं च संपृक्तम् इह चामुत्र वर्धते ॥ ९.३२२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/322_nA-brahma_xatram.md"  newLevelForH1="4" title="मेधातिथिः"  > </div>


> **दत्वा धनं तु विप्रेभ्यः सर्वदण्डसमुत्थितम् ।**  
> **पुत्रे राज्यं समासाद्य**[^७७९]** कुर्वीत प्रायणं रणे ॥ ९.३२३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/323_dattvA_dhanam.md"  newLevelForH1="4" title="मेधातिथिः"  > </div>


> **एवं चरन् सदा युक्तो राजधर्मेषु पार्थिवः ।**  
> **हितेषु चैव लोकेभ्यः**[^७८५]** सर्वान् भृत्यान् नियोजयेत् ॥ ९.३२४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/324_eva~n_charan.md"  newLevelForH1="4" title="मेधातिथिः"  > </div>


> **एषो ऽखिलः कर्मविधिर् उक्तो राज्ञः सनातनः ।**  
> **इमं कर्मविधिं विद्यात् क्रमशो वैश्यशूद्रयोः ॥ ९.३२५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/325_eSho.akhilaH.md"  newLevelForH1="4" title="मेधातिथिः"  > </div>


> **वैश्यस् तु कृतसंस्कारः कृत्वा दारपरिग्रहम् ।**  
> **वार्तायां नित्ययुक्तः स्यात् पशूनां चैव रक्षणे ॥ ९.३२६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/326_vaishyas_tu.md"  newLevelForH1="4" title="मेधातिथिः"  > </div>


> **प्रजापतिर् हि वैश्याय सृष्ट्वा परिददे पशून् ।**  
> **ब्राह्मणाय च राज्ञे च सर्वाः परिददे प्रजाः ॥ ९.३२७ ॥**
<div class="js_include collapsed" url="/kalpAntaram/smRtiH/manuH/medhAtithiH/09/327_prajApatir_hi.md"  newLevelForH1="4" title="मेधातिथिः"  > </div>


> **न च वैश्यस्य कामः स्यान् न रक्ष्येयं पशून् इति ।**  
> **वैश्ये चेच्छति नान्येन रक्षितव्याः कथंचन ॥ ९.३२८ ॥**
<div class="js_include collapsed" url="/kalpAntaram/smRtiH/manuH/medhAtithiH/09/328_na_cha.md"  newLevelForH1="4" title="मेधातिथिः"  > </div>


> **मणिमुक्ताप्रवालानां लोहानां तान्तवस्य च ।**  
> **गन्धानां च रसानां च विद्याद् अर्घबलाबलम् ॥ ९.३२९ ॥**
<div class="js_include collapsed" url="/kalpAntaram/smRtiH/manuH/medhAtithiH/09/329_maNi-muktA-pravAlAnAM_lohAnAm.md"  newLevelForH1="4" title="मेधातिथिः"  > </div>


> **बीजानाम् उप्तिविच् च स्यात् क्षेत्रदोषगुणस्य च ।**  
> **मानयोगं च जानीयात् तुलायोगांश् च सर्वशः ॥ ९.३३० ॥**
<div class="js_include collapsed" url="/kalpAntaram/smRtiH/manuH/medhAtithiH/09/330_bIjAnAm_uptivich.md"  newLevelForH1="4" title="मेधातिथिः"  > </div>


> **सारासारं च भाण्डानां देशानां च गुणागुणान् ।**  
> **लाभालाभं च पण्यानां पशूनां परिवर्धनम् ॥ ९.३३१ ॥**
<div class="js_include collapsed" url="/kalpAntaram/smRtiH/manuH/medhAtithiH/09/331_sArAsAra~n_cha.md"  newLevelForH1="4" title="मेधातिथिः"  > </div>


> **भृत्यानां च भृतिं विद्याद् भाषाश् च विविधा नृणाम् ।**  
> **द्रव्याणां स्थानयोगांश् च क्रयविक्रयम् एव च ॥ ९.३३२ ॥**
<div class="js_include collapsed" url="/kalpAntaram/smRtiH/manuH/medhAtithiH/09/332_bhRtyAnA~n_cha.md"  newLevelForH1="4" title="मेधातिथिः"  > </div>


> **धर्मेण च द्रव्यवृद्धाव् आतिष्ठेद् यत्नम् उत्तमम् ।**  
> **दद्याच् च सर्वभूतानाम् अन्नम् एव प्रयत्नतः ॥ ९.३३३ ॥**
<div class="js_include collapsed" url="/kalpAntaram/smRtiH/manuH/medhAtithiH/09/333_dharmeNa_cha.md"  newLevelForH1="4" title="मेधातिथिः"  > </div>


> **विप्राणां वेदविदुषां गृहस्थानां यशस्विनाम् ।**  
> **शुश्रूषैव तु शूद्रस्य धर्मो नैश्रेयसः परम् ॥ ९.३३४ ॥**
<div class="js_include collapsed" url="/kalpAntaram/smRtiH/manuH/medhAtithiH/09/334_viprANAM_vedaviduShAm.md"  newLevelForH1="4" title="मेधातिथिः"  > </div>


> **शुचिर् उत्कृष्टशुश्रूषुर् मृदुवाग् अनहंकृतः ।**  
> **ब्राह्मणाद्याश्रयो नित्यम् उत्कृष्टां जातिम् अश्नुते ॥ ९.३३५ ॥**
<div class="js_include collapsed" url="/kalpAntaram/smRtiH/manuH/medhAtithiH/09/335_shuchir_utkRShTashushrUShur.md"  newLevelForH1="4" title="मेधातिथिः"  > </div>


> **एषो ऽनापदि वर्णानाम् उक्तः कर्मविधिः शुभः ।**  
> **आपद्य् अपि हि यस् तेषां क्रमशस् तन् निबोधत ॥ ९.३३६ ॥**
<div class="js_include collapsed" url="/kalpAntaram/smRtiH/manuH/medhAtithiH/09/336_eSho.anApadi.md"  newLevelForH1="4" title="मेधातिथिः"  > </div>


