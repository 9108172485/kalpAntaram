+++
title = "०३ प्रायश्चित्तम्"
unicode_script = "devanagari"
+++
## १. आशौच-प्रकरणम्

ऊन-द्वि-वर्षं निखनेन्  
न कुर्याद् उदकं ततः।  
आ-श्मशानाद् अनुव्रज्य  
इतरो ज्ञातिभिर् वृतः  ॥ ३.१ ॥

यम-सूक्तं तथा गाथा  
जपद्भिर् लौकिक+अग्निना।  
स दग्धव्य उपेतश् चेद्  
आहित+अग्न्य्-आवृत+अर्थवत्  ॥ ३.२ ॥

सप्तमाद् दशमाद् वा ऽपि  
ज्ञातयो ऽभ्युपयन्त्य् अपः।  
अप नः शोशुचद् अघम्  
अनेन पितृ-दिङ्-मुखाः  ॥ ३.३ ॥

एवं मातामहाऽऽचार्य-  
प्रेतानाम् उदक-क्रिया।  
काम+उदकं सखि-प्रत्ता-  
स्वस्रीय-श्वशुरर्त्विजाम्  ॥ ३.४ ॥

सकृत् प्रसिञ्चन्त्य् उदकं  
नाम-गोत्रेण वाग्-यताः।  
न ब्रह्म-चारिणः कुर्युर्  
उदकं पतितास् तथा  ॥ ३.५ ॥

पाखण्ड्य्-अनाश्रिताः स्तेना  
भर्तृघ्न्यः कामगाऽऽदिकाः।  
सुराप्य आत्म-त्यागिन्यो  
ना७शौच+उदक-भाजनाः  ॥ ३.६ ॥

कृत+उदकान् समुत्तीर्णान्  
मृदु-शाद्वल-संस्थितान्।  
स्नातान् अपवदेयुस् तान्  
इतिहासैः पुरातनैः  ॥ ३.७ ॥

मानुष्ये कदली-स्तम्भ-  
निःसारे सार-मार्गणम्।  
करोति यः स सम्मूढो  
जल-बुद्बुद-सन्निभे  ॥ ३.८ ॥

पञ्चधा सम्भृतः कायो  
यदि पञ्चत्वम् आगतः।  
कर्मभिः स्व-शरीर+उत्थैस्  
तत्र का परिदेवना  ॥ ३.९ ॥

गन्त्री वसुमती नाशम्  
उदधिर् दैवतानि च।  
फेन-प्रख्यः कथं नाशं  
मर्त्य-लोको न यास्यति  ॥ ३.१० ॥

श्लेष्म+अश्रु बान्धवैर् मुक्तं  
प्रेतो भुङ्क्ते यतो ऽवशः।  
अतो न रोदितव्यं हि  
क्रियाः कार्याः स्व-शक्तितः  ॥ ३.११ ॥

इति संश्रुत्य गच्छेयुर्  
गृहं बाल-पुरःसराः।  
विदश्य निम्ब-पत्राणि  
नियता द्वारि वेश्मनः  ॥ ३.१२ ॥

आचम्या७ग्न्य्-आदि सलिलं  
गोमयं गौर-सर्षपान्।  
प्रविशेयुः समालभ्य  
कृत्वा ऽश्मनि पदं शनैः  ॥ ३.१३ ॥

प्रवेशनाऽऽदिकं कर्म  
प्रेत-संस्पर्शिनाम् अपि।  
इच्छतां तत्-क्षणाच् छुद्धिः  
परेषां स्नान-संयमान्  ॥ ३.१४ ॥

आचार्य-पितृ-उपाध्यायान्  
निर्हृत्या७पि व्रती व्रती।  
सङ्कट+अन्नं च ना७श्नीयान्  
न च तैः सह संवसेत्  ॥ ३.१५ ॥

क्रीत-लब्ध+अशना भूमौ  
स्वपेयुस् ते पृथक् क्षितौ।  
पिण्ड-यज्ञाऽऽवृता देयं  
प्रेताया७न्नं दिन-त्रयम्  ॥ ३.१६ ॥

जलम् एक+अहम् आकाशे  
स्थाप्यं क्षीरं च मृन्-मये।  
वैतान+अउपासनाः कार्याः  
क्रियाश् च श्रुति-चोदनात्   ॥ ३.१७ ॥

त्रि-रात्रं दश-रात्रं वा  
शावम् आशौचम् इष्यते।  
ऊन-द्वि-वर्ष उभयोः  
सूतकं मातुर् एव हि  ॥ ३.१८ ॥

पित्रोस् तु सूतकं मातुस्  
तद् असृग्-दर्शनाद् ध्रुवम्।  
तद् अहर् न प्रदुष्येत  
पूर्वेषां जन्म-कारणात्  ॥ ३.१९ ॥

अन्तरा जन्म-मरणे  
शेष+अहोभिर् विशुध्यति।  
गर्भ-स्रावे मास-तुल्या  
निशाः शुद्धेस् तु कारणम्   ॥ ३.२० ॥

हतानां नृप-गो-विप्रैर्  
अन्वक्षं च+आत्म-घातिनाम्।  
प्रोषिते काल-शेषः स्यात्  
पूर्णे दत्त्वो९दकं शुचिः  ॥ ३.२१ ॥

क्षत्रस्य द्वादश+अहानि  
विशः पञ्च-दशै७व तु।  
त्रिंशद्-दिनानि शूद्रस्य  
तद्-अर्धं न्याय-वर्तिनः  ॥ ३.२२ ॥

आ-दन्त-जन्मनः सद्या  
अ-चूडान् नैशिकी स्मृता।  
त्रि-रात्रम् आ-व्रताऽऽदेशाद्  
दश-रात्रम् अतः परम्  ॥ ३.२३ ॥

अहस् त्व् अदत्त-कन्यासु  
बालेषु च विशोधनम्।  
गुर्व्-अन्तेवास्य्-अनूचानम्  
आतुल-श्रोत्रियेषु च   ॥ ३.२४ ॥

अनौरसेषु पुत्रेषु  
भार्यास्व् अन्य-गतासु च।  
निवास-राजनि प्रेते  
तद् अहः शुद्धि-कारणम्  ॥ ३.२५ ॥

ब्राह्मणेना७नुगन्तव्यो  
न शूद्रो न द्विजः क्वचित्।  
अनुगम्या७म्भसि स्नात्वा  
स्पृष्ट्वा ऽग्निं घृत-भुक् शुचिः  ॥ ३.२६ ॥

मही-पतीनां न+आशौचं  
हतानां विद्युता तथा।  
गो-ब्राह्मण+अर्थं सङ्ग्रामे  
यस्य चे७च्छति भूमिपः  ॥ ३.२७ ॥

ऋत्विजां दीक्षितानां च  
यज्ञियं कर्म कुर्वताम्।  
सत्रि-व्रति-ब्रह्मचारि-  
दातृ-ब्रह्मविदां तथा  ॥ ३.२८ ॥

दाने विवाहे यज्ञे च  
सङ्ग्रामे देश-विप्लवे।  
आपद्य्-अपि हि कष्टायां  
सद्यः शौचं विधीयते  ॥ ३.२९ ॥

उदक्या ऽशुचिभिः स्नायात्  
संस्पृष्टस् तैर् उपस्पृशेत्।  
अब्-लिङ्गानि जपेच् चैव  
गायत्रीं मनसा सकृत्  ॥ ३.३० ॥

कालो ऽग्निः कर्म मृद् वायुर्  
मनो ज्ञानं तपो जलम्।  
पश्चात् तापो निराहारः  
सर्वे ऽमी शुद्धि-हेतवः  ॥ ३.३१ ॥

अकार्य-कारिणां दानं  
वेगो नद्याश् च शुद्धि-कृत्।  
शोध्यस्य मृच् च तोयं च  
सन्न्यासो वै द्विजन्मनाम्  ॥ ३.३२ ॥

तपो वेदविदां क्षान्तिर्  
विदुषां वर्ष्मणो जलम्।  
जपः प्रच्छन्न-पानानां  
मनसः सत्यम् उच्यते  ॥ ३.३३ ॥

भूताऽऽत्मनस् तपो-विद्ये  
बुद्धेर् ज्ञानं विशोधनम्।  
क्षेत्रज्ञस्ये८श्वर-ज्ञानाद्  
विशुद्धिः परमा मता  ॥ ३.३४ ॥

## २. आपद्-धर्म-प्रकरणम्

क्षात्रेण कर्मणा जीवेद्  
विशां वा ऽप्य् आपदि द्विजः।  
निस्तीर्य ताम् अथ+आत्मानं  
पावयित्वा न्यसेत् पथि  ॥ ३.३५ ॥

फल+उपल-क्षौम-सोम-  
मनुष्य+अपूप-वीरुधः।  
तिलौ१दन-रस-क्षारान्  
दधि क्षीरं घृतं जलम्  ॥ ३.३६ ॥

शस्त्राऽऽसव-मधू१च्छिष्टं  
मधु लाक्षा च बर्हिषः।  
मृच्-चर्म-पुष्प-कुतप-  
केश-तक्र-विष-क्षितिः  ॥ ३.३७ ॥

कौशेय-नील-लवण-  
मांसै१कशफ-सीसकान्।  
शकाऽऽर्द्रौ१षधि-पिण्याक-  
पशु-गन्धांस् तथैव च  ॥ ३.३८ ॥

वैश्य-वृत्त्या ऽपि जीवन् नो  
विक्रीणीत कदाचन।  
धर्म+अर्थं विक्रयं नेयास्  
तिला धान्येन तत्-समाः  ॥ ३.३९ ॥

लाक्षा-लवण-मांसानि  
पतनीयानि विक्रये।  
पायो दधि च मद्यं च  
हीन-वर्ण-कराणि तु  ॥ ३.४० ॥

आपद्-गतः सम्प्रगृह्णन्  
भुञ्जानो वा यतस् ततः।  
न लिप्येतै७नसा विप्रो  
ज्वलन+अर्क-समो हि सः  ॥ ३.४१ ॥

कृषिः शिल्पं भृतिर् विद्या  
कुसीदं शकटं गिरिः।  
सेवा ऽनूपं नृपो भैक्षम्  
आपत्तौ जीवनानि तु  ॥ ३.४२ ॥

बुभुक्षितस् त्र्यहं स्थित्वा  
धान्यम् अब्राह्मणाद् हरेत्।  
प्रतिगृह्य तद् आख्येयम्  
अभियुक्तेन धर्मतः  ॥ ३.४३ ॥

तस्य वृत्तं कुलं शीलं  
श्रुतम् अध्ययनं तपः।  
ज्ञात्वा राजा कुटुम्बं च  
धर्म्यां वृत्तिं प्रकल्पयेत्  ॥ ३.४४ ॥

## ३. वानप्रस्थ-धर्म-प्रकरणम्

सुत-विन्यस्त-पत्नीकस्  
तया वा ऽनुगतो वनम्।  
वानप्रस्थो ब्रह्म-चारी  
स+अग्निः स+उपासनो व्रजेत्  ॥ ३.४५ ॥

अफाल-कृष्तेना७ग्नींश् च  
पितॄन् देव+अतिथीन् अपि।  
भृत्यांश् च तर्पयेत् श्मश्रु-  
जटा-लोम-भृद् आत्मवान्  ॥ ३.४६ ॥

अह्नो मासस्य षण्णां वा  
तथा संवत्सरस्य वा।  
अर्थस्य सञ्चयं कुर्यात्  
कृतम् आश्वयुजे त्यजेत्  ॥ ३.४७ ॥

दान्तस् त्रिषवण-स्नायी  
निवृत्तश् च प्रतिग्रहात्।  
स्वाध्यायवान् दान-शीलः  
सर्व-सत्त्व-हिते रतः  ॥ ३.४८ ॥

दन्त+उलूखलिकः काल-  
पक्वाऽऽशी वा ऽश्म-कुट्टकः।  
श्रौत्रं स्मार्तं फल-स्नेहैः  
कर्म कुर्यात् तथा क्रियाः  ॥ ३.४९ ॥

चान्द्रायणैर् नयेत् कालं  
कृच्छ्रैर् वा वर्तयेत् सदा।  
पक्षे गते वा ऽप्य् अश्नीयान्  
मासे वा ऽहनि वा गते  ॥ ३.५० ॥

स्वप्याद् भूमौ शुची रात्रौ  
दिवा सम्प्रपदैर् नयेत्।  
स्थानाऽऽसन-विहारैर् वा  
योग+अभ्यासेन वा तथा  ॥ ३.५१ ॥

ग्रीष्मे पञ्च+अग्नि-मध्यस्थो  
वर्षासु स्थण्डिले-शयः।  
आर्द्र-वासास् तु हेमन्ते  
शक्त्या वा ऽपि तपश् चरेत्  ॥ ३.५२ ॥

यः कण्टकैर् वितुदति  
चन्दनैर् यश् च लिम्पति।  
अक्रुद्धो ऽपरितुष्टश् च  
समस्तस्य च तस्य च  ॥ ३.५३ ॥

अग्नीन् वा ऽप्य् आत्मसात्-कृत्वा  
वृक्षाऽऽवासो मित+अशनः।  
वानप्रस्थ-गृहेष्व् एव  
यात्राऽर्थं भैक्षम् आचरेत्  ॥ ३.५४ ॥

ग्रामाद् आहृत्य वा ग्रासान्  
अष्टौ भुञ्जीत वाग्-यतः।  
वायु-भक्षः प्राग्-उदीचीं  
गच्छेद् व +आवर्ष्म-सङ्क्षयात्  ॥ ३.५५ ॥

## ४. यति-धर्म-प्रकरणम्

वनाद् गृहाद् वा कृत्वे९ष्टिं  
सार्ववेदस-दक्षिणाम्।  
प्राजापत्यां तद्-अन्ते तान्  
अग्नीन् आरोप्य च+आत्मनि  ॥ ३.५६ ॥

अधीत-वेदो जप-कृत्  
पुत्रवान् अन्नदो ऽग्निमान्।  
शक्त्या च यज्ञ-कृन् मोक्षे  
मनः कुर्यात् तु ना७न्यथा  ॥ ३.५७ ॥

सर्व-भूत-हितः शान्तस्  
त्रि-दण्डी स-कमण्डलुः।  
एकाऽऽरामः परिव्रज्य  
भिक्षाऽर्थी ग्रामम् आश्रयेत्  ॥ ३.५८ ॥

अप्रमत्तश् चरेद् भैक्षं  
साय+अह्ने ऽनभिलक्षितः।  
रहिते भिक्षुकैर् ग्रामे  
यात्रा-मात्रम् अलोलुपः  ॥ ३.५९ ॥

यति-पात्राणि मृद्-वेणु-  
दार्व्-अलाबु-मयानि च।  
सलिलं शुद्धिर् एतेषां  
गो-वालैश् चा७वघर्षणम्  ॥ ३.६० ॥

सन्निरुध्ये७न्द्रिय-ग्रामं  
राग-द्वेषौ प्रहाय च।  
भयं हित्वा च भूतानाम्  
अमृती-भवति द्विजः  ॥ ३.६१ ॥

कर्तव्य +आशय-शुद्धिस् तु  
भिक्षुकेण विशेषतः।  
ज्ञान+उत्पत्ति-निमित्तत्वात्  
स्वातन्त्र्य-करणाय च  ॥ ३.६२ ॥

अवेक्ष्या गर्भ-वासाश् च  
कर्मजा गतयस् तथा।  
आधयो व्याधयः क्लेशा  
जरा रूप-विपर्ययः  ॥ ३.६३ ॥

भवो जाति-सहस्रेषु  
प्रिय+अप्रिय-विपर्ययः।  
ध्यान-योगेन सम्पश्येत्  
सूक्ष्म आत्म +आत्मनि स्थितः   ॥ ३.६४ ॥

न+आश्रमः कारणं धर्मे  
क्रियमाणो भवेद् हि सः।  
अतो यद् आत्मनो ऽपथ्यं  
परेषां न तद् आचरेत्  ॥ ३.६५ ॥

सत्यम् अस्तेयम् अक्रोधो  
ह्रीः शौचं धीर् धृतिर् दमः।  
संयते१न्द्रियता विद्या  
धर्मः सर्व उदाहृतः  ॥ ३.६६ ॥

निःसरन्ति यथा लोह-  
पिण्डात् तप्तात् स्फुलिङ्गकाः।  
सकाशाद् आत्मनस् तद्वद्  
आत्मानः प्रभवन्ति हि  ॥ ३.६७ ॥

तत्र+आत्मा हि स्वयं किञ्चित्  
कर्म किञ्चित् स्वभावतः।  
करोति किञ्चिद् अभ्यासाद्  
धर्म+अधर्म+उभयाऽऽत्मकम्  ॥ ३.६८ ॥  
निमित्तम् अक्षरः  
कर्ता बोद्धा गुणी वशी।  
अजः शरीर-ग्रहणात्  
स जात इति कीर्त्यते  ॥ ३.६९ ॥

सर्गाऽऽदौ स यथाऽऽकाशं  
वायुं ज्योतिर् जलं महीम्।  
सृजत्य् एक+उत्तर-गुणांस्  
तथ +आदत्ते भवन्न् अपि  ॥ ३.७० ॥

आहुत्य +आप्यायते सूर्यः  
सूर्याद् वृष्टिर् अथौ७षधिः।  
तद् अन्नं रस-रूपेण  
शुक्रत्वम् अधिगच्छति  ॥ ३.७१ ॥

स्त्री-पुंसयोस् तु संयोगे  
विशुद्धे शुक्र-शोणिते।  
पञ्च-धातून् स्वयं षष्ठ  
आदत्ते युगपत् प्रभुः  ॥ ३.७२ ॥

इन्द्रियाणि मनः प्राणो  
ज्ञानम् आयुः सुखं धृतिः।  
धारणा प्रेरणं दुःखम्  
इच्छा ऽहङ्कार एव च  ॥ ३.७३ ॥

प्रयत्न आकृतिर् वर्णः  
स्वर-द्वेषौ भव+अभवौ।  
तस्यै७तद् आत्मजं सर्वम्  
अनादेर् आदिम् इच्छतः  ॥ ३.७४ ॥

प्रथमे मासि सङ्क्लेद-  
भूतो धातु-विमूर्च्छितः।  
मास्य् अर्बुदं द्वितीये तु  
तृतीये ऽङ्गे१न्द्रियैर् युतः  ॥ ३.७५ ॥

आकाशाल् लाघवं सौक्ष्म्यं  
शब्दं श्रोत्रं बलाऽऽदिकम्।  
वायोश् च स्पर्शनं चेष्टां  
व्यूहनं रौक्ष्यम् एव च  ॥ ३.७६ ॥

पित्तात् तु दर्शनं पक्तिम्  
औष्ण्यं रूपं प्रकाशिताम्।  
रसात् तु रसनं शैत्यं  
स्नेहं क्लेदं समार्दवम्  ॥ ३.७७ ॥

भूमेर् गन्धं तथा घ्राणं  
गौरवं मूर्तिम् एव च।  
आत्मा गृह्णात्य् अजः सर्वं  
तृतीये स्पन्दते ततः  ॥ ३.७८ ॥

दौहृदस्या७प्रदानेन  
गर्भो दोषम् अवाप्नुयात्।  
वैरूप्यं मरणं वा ऽपि  
तस्मात् कार्यं प्रियं स्त्रियाः  ॥ ३.७९ ॥

स्थैर्यं चतुर्थे त्व् अङ्गानां  
पञ्चमे शोणित+उद्भवः।  
षष्ठे बलस्य वर्णस्य  
नख-रोम्णां च सम्भवः  ॥ ३.८० ॥

मनश्-चैतन्य-युक्तो ऽसौ  
नाडी-स्नायु-शिरा-युतः।  
सप्तमे चा७ष्टमे चैव  
त्वङ्-मांस-स्मृतिमान् अपि  ॥ ३.८१ ॥

पुनर् धात्रीं पुनर् घर्मम्  
ओजस् तस्य प्रधावति।  
अष्टमे मास्य् अतो गर्भो  
जातः प्राणैर् वियुज्यते  ॥ ३.८२ ॥

नवमे दशमे वा ऽपि  
प्रबलैः सूति-मारुतैः।  
निःसार्यते बाण इव  
यन्त्र-च्छिद्रेण स-ज्वरः  ॥ ३.८३ ॥

तस्य षोढा शरीराणि  
शट् त्वचो धारयन्ति च।  
सड्-अङ्गानि तथा ऽस्थ्नां च  
सह षष्ट्या शत-त्रयम्  ॥ ३.८४ ॥

स्थालैः सह चतुः-षष्टिर्  
दन्ता वै विंशतिर् नखाः।  
पाणि-पाद-शलाकाश् च  
तेषां स्थान-चतुष्टयम्  ॥ ३.८५ ॥

षष्ट्य्-अङ्गुलीनां द्वे पार्ष्ण्योर्  
गुल्फेषु च चतुष्टयम्।  
चत्वार्य्-अरत्निक+अस्थीनि  
जङ्घयोस् तावद् एव तु  ॥ ३.८६ ॥

द्वे द्वे जानु-कपोलो३रु-  
फलक+अंस-समुद्भवे।  
अक्ष-तालूषके श्रोणी-  
फलके च विनिर्दिशेत्  ॥ ३.८७ ॥  
भग+अस्थ्य् एकं तथा पृष्ठे  
चत्वारिंशच् च पञ्च च।  
ग्रीवा पञ्चदश+अस्थिः स्याज्  
जत्र्व् एकै१कं तथा हनुः  ॥ ३.८८ ॥

तन्-मूले द्वे ललाट+अक्षि-  
गण्डे नासा घन+अस्थिका।  
पार्श्वकाः स्थालकैः सार्धम्  
अर्बुदैश् च द्वि-सप्ततिः  ॥ ३.८९ ॥

द्वौ शङ्खकौ कपालानि  
चत्वारि शिरसस् तथा।  
उरः सप्त-दश+अस्थीनि  
पुरुषस्या७स्थि-सङ्ग्रहः  ॥ ३.९० ॥

गन्ध-रूप-रस-स्पर्श-  
शब्दाश् च विषयाः स्मृताः।  
नासिका लोचने जिह्वा त्वक्  
श्रोत्रं च इन्द्रियाणि च  ॥ ३.९१ ॥

हस्तौ पायुर् उपस्थं च  
जिह्वा पादौ च पञ्च वै।  
कर्मे१न्द्रियाणि जानीयान्  
मनश् चैवो७भयाऽऽत्मकम्  ॥ ३.९२ ॥

नाभिर् ओजो गुदं शुक्रं  
शोणितं शङ्खकौ तथा।  
मूर्ध+अंस-कण्ठ-हृदयं  
प्राणस्य+आयतनानि तु  ॥ ३.९३ ॥

वपा वसा ऽवहननं  
नाभिः क्लोम यकृत् प्लिहा।  
क्षुद्र+अन्त्रं वृक्ककौ बस्तिः  
पुरीषाऽऽधानम् एव च  ॥ ३.९४ ॥

आमाऽऽशयो ऽथ हृदयं  
स्थूल+अन्त्रं गुद एव च।  
उदरं च गुदौ कोष्ठ्यौ  
विस्तारो ऽयम् उदाहृतः  ॥ ३.९५ ॥

कनीनिके चा७क्षि-कूटे  
शष्कुली कर्ण-पत्रकौ।  
कर्णौ शङ्खौ भ्रुवौ दन्त-  
वेष्टाव् ओष्ठौ ककुन्दरे  ॥ ३.९६ ॥

वङ्क्षणौ वृषणौ वृक्कौ  
श्लेष्म-सङ्घातजौ स्तनौ।  
उपजिह्वा-स्फिजौ बाहू  
जङ्घो३रुषु च पिण्डिका  ॥ ३.९७ ॥

तालू१दरं बस्ति-शीर्षं  
चिबुके गल-शुण्डिके।  
अवटश् चैवम् एतानि  
स्थानान्य् अत्र शरीरके  ॥ ३.९८ ॥

अक्षि-कर्ण-चतुष्कं च  
पद्-धस्त-हृदयानि च।  
नव छिद्राणि तान्य् एव  
प्राणस्य+आयतनानि तु  ॥ ३.९९ ॥

शिराः शतानि सप्तै७व  
नव स्नायु-शतानि च।  
धमनीनां शते द्वे तु  
पञ्च पेशी-शतानि च  ॥ ३.१०० ॥

एकोन-त्रिंशल्-लक्षाणि  
तथा नव शतानि च।  
षट्-पञ्चाशच् च जानीत  
शिरा धमनि-सञ्ज्ञिताः  ॥ ३.१०१ ॥

त्रयो लक्षास् तु विज्ञेयाः  
श्मश्रु-केशाः शरीरिणाम्।  
सप्त+उत्तरं मर्म-शतं  
द्वे च सन्धि-शते तथा  ॥ ३.१०२ ॥

रोम्णां कोट्यस् तु पञ्चाशच्  
चतस्रः कोट्य एव च।  
सप्त-षष्टिस् तथा लक्षाः  
स+अर्धाः स्वेद+अयनैः सह  ॥ ३.१०३ ॥

वायवीयैर् विगण्यन्ते  
विभक्ताः परम+अणवः।  
यद्य् अप्य् एको ऽनुवेत्त्य् एषां  
भावनां चैव संस्थितिम्  ॥ ३.१०४ ॥

रसस्य नव विज्ञेया  
जलस्या७ञ्जलयो दश।  
सप्तै७व तु पुरीषस्य  
रक्तस्या७ष्टौ प्रकीर्तिताः  ॥ ३.१०५ ॥

षट् श्लेष्मा पञ्च पित्तं तु  
चत्वारो मूत्रम् एव च।  
वसा त्रयो द्वौ तु मेदो  
मज्जै९को०र्ध्वम्[अर्धम्?] तु मस्तके  ॥ ३.१०६ ॥  
श्लेष्मौ१जसस् तावद् एव  
रेतसस् तावद् एव तु।  
इत्य् एतद् अस्थिरं वर्ष्म  
यस्य मोक्षाय कृत्य् असौ  ॥ ३.१०७ ॥

द्वासप्तति-सहस्राणि  
हृदयाद् अभिनिःसृताः।  
हित+अहिता नाम नाड्यस्  
तासां मध्ये शशि-प्रभम्  ॥ ३.१०८ ॥

मण्डलं तस्य मध्यस्थ  
आत्मा दीप इवा७चलः।  
स ज्ञेयस् तं विदित्वे९ह  
पुनर् आजायते न तु  ॥ ३.१०९ ॥

ज्ञेयं च+आरण्यकम् अहं  
यद् आदित्याद् अवाप्तवान्।  
योग-शास्त्रं च मत्-प्रोक्तं  
ज्ञेयं योगम् अभीप्सता  ॥ ३.११० ॥

अनन्य-विषयं कृत्वा  
मनो-बुद्धि-स्मृती१न्द्रियम्।  
ध्येय आत्मा स्थितो यो ऽसौ  
हृदये दीपवत् प्रभुः  ॥ ३.१११ ॥

यथा-विधानेन पठन्  
साम-गायम् अविच्युतम्।  
स+अवधानस् तद् अभ्यासात्  
परं ब्रह्मा७धिगच्छति  ॥ ३.११२ ॥

अपर+अन्तकम् उल्लोप्यं  
मद्रकं प्रकरीं तथा।  
औवेणकं सरो-बिन्दुम्  
उत्तरं गीतकानि च  ॥ ३.११३ ॥

ऋग्-गाथा पाणिका दक्ष-  
विहिता ब्रह्म-गीतिका।  
गेयम् एतत् तद्-अभ्यास-  
करणान् मोक्ष-सञ्ज्ञितम्  ॥ ३.११४ ॥

वीणा-वादन-तत्त्वज्ञः  
श्रुति-जाति-विशारदः।  
तालज्ञश् चा७प्रयासेन  
मोक्ष-मार्गं नियच्छति  ॥ ३.११५ ॥

गीतज्ञो यदि योगेन  
न+आप्नोति परमं पदम्।  
रुद्रस्या७नुचरो भूत्वा  
तेनै७व सह मोदते  ॥ ३.११६ ॥

अनादिर् आत्मा कथितस्  
तस्य+आदिस् तु शरीरकम्।  
आत्मनस् तु जगत् सर्वं  
जगतश् च+आत्म-सम्भवः  ॥ ३.११७ ॥

कथम् एतद् विमुह्यामः  
स-देव+असुर-मानवम्।  
जगद्-उद्भूतम् आत्मा च  
कथं तस्मिन् वदस्व नः  ॥ ३.११८ ॥

मोह-जालम् अपास्ये७ह  
पुरुषो दृश्यते हि यः।  
सहस्र-कर-पन्-नेत्रः  
सूर्य-वर्चाः सहस्रकः  ॥ ३.११९ ॥

स आत्मा चैव यज्ञश् च  
विश्व-रूपः प्रजापतिः।  
विराजः सो ऽन्न-रूपेण  
यज्ञत्वम् उपगच्छति  ॥ ३.१२० ॥

यो द्रव्य-देवता-त्याग-  
सम्भूतो रस उत्तमः।  
देवान् सन्तर्प्य स रसो  
यजमानं फलेन च  ॥ ३.१२१ ॥

संयोज्य वायुना सोमं  
नीयते रश्मिभिस् ततः।  
ऋग्-यजुः साम-विहितं  
सौरं धामो७पनीयते  ॥ ३.१२२ ॥

ख-मण्डलाद् असौ सूर्यः  
सृजत्य् अमृतम् उत्तमम्।  
यज् जन्म सर्व-भूतानाम्  
अशन+अनशनाऽऽत्मनाम्  ॥ ३.१२३ ॥

तस्माद् अन्नात् पुनर् यज्ञः  
पुनर् अन्नं पुनः क्रतुः।  
एवम् एतद् अनाद्य्-अन्तं  
चक्रं सम्परिवर्तते  ॥ ३.१२४ ॥

अनादिर् आत्मा सम्भूतिर्  
विद्यते ना७न्तर्-आत्मनः।  
समवायी तु पुरुषो  
मोहे१च्छा-द्वेष-कर्मजः  ॥ ३.१२५ ॥  
सहस्राऽऽत्मा मया यो व[वा?]  
आदि-देव उदाहृतः।  
मुख-बाहू३रु-पज्जाः स्युस्  
तस्य वर्णा यथा-क्रमम्  ॥ ३.१२६ ॥

पृथिवी पादतस् तस्य  
शिरसो द्यौर् अजायत।  
नस्तः प्राणा दिशः श्रोत्रात्  
स्पर्शाद् वायुर् मुखाच् छिखी  ॥ ३.१२७ ॥

मनसश् चन्द्रमा जातश्  
चक्षुषश् च दिवाकरः।  
जघनाद् अन्तरिक्षं च  
जगच् च स-चर+अचरम्  ॥ ३.१२८ ॥

यद्य् एवं स कथं ब्रह्मन्  
पाप-योनिषु जायते।  
ईश्वरः स कथं भावैर्  
अनिष्टैः सम्प्रयुज्यते  ॥ ३.१२९ ॥

करणैर् अन्वितस्या७पि  
पूर्वं ज्ञानं कथं च न।  
वेत्ति सर्व-गतां कस्मात्  
सर्वगो ऽपि न वेदनाम्  ॥ ३.१३० ॥

अन्त्य-पक्षि-स्थावरतां  
मनो-वाक्-काय-कर्मजैः।  
दोषैः प्रयाति जीवो ऽयं  
भवं योनि-शतेषु च  ॥ ३.१३१ ॥

अनन्ताश् च यथा भावाः  
शरीरेषु शरीरिणाम्।  
रूपाण्य्-अपि तथैवे७ह  
सर्व-योनिषु देहिनाम्  ॥ ३.१३२ ॥

विपाकः कर्मणां प्रेत्य  
केषाञ्चिद् इह जायते।  
इह वा ऽमुत्र वै९केषां  
भावस् तत्र प्रयोजनम्  ॥ ३.१३३ ॥

पर-द्रव्याण्य् अभिध्यायंस्  
तथा ऽनिष्टानि चिन्तयन्।  
वितथाऽभिनिवेशी च  
जायते ऽन्यासु योनिषु  ॥ ३.१३४ ॥

पुरुषो ऽनृत-वादी च  
पिशुनः परुषस् तथा।  
अनिबद्ध-प्रलापी च  
मृग-पक्षिषु जायते  ॥ ३.१३५ ॥

अदत्ताऽऽदान-निरतः  
पर-दार+उपसेवकः।  
हिंसकश् चा७विधानेन  
स्थावरेष्व् अभिजायते  ॥ ३.१३६ ॥

आत्मज्ञः शौचवान् दान्तस्  
तपस्वी विजिते१न्द्रियः।  
धर्मकृद् वेद-विद्यावित्  
सात्त्विको देव-योनिताम्  ॥ ३.१३७ ॥

असत्-कार्य-रतो ऽधीर  
आरम्भी विषयी च यः।  
स राजसो मनुष्येषु  
मृतो जन्मा७धिगच्छति  ॥ ३.१३८ ॥

निद्रालुः क्रूर-कृल् लुब्धो  
नास्तिको याचकस् तथा।  
प्रमादवान् भिन्न-वृत्तो  
भवेत् तिर्यक्षु तामसः  ॥ ३.१३९ ॥

रजसा तमसा चैवं  
समाविष्टो भ्रमन्न् इह।  
भावैर् अनिष्टैः संयुक्तः  
संसारं प्रतिपद्यते  ॥ ३.१४० ॥

मलिनो हि यथा आदर्शो  
रूपाऽऽलोकस्य न क्षमः।  
तथा ऽविपक्व-करण  
आत्म-ज्ञानस्य न क्षमः  ॥ ३.१४१ ॥

कट्वेर् वारौ यथा ऽपक्वे  
मधुरः सन् रसो ऽपि न।  
प्राप्यते ह्य् आत्मनि तथा  
ना७पक्व-करणे ज्ञता  ॥ ३.१४२ ॥

सर्वाऽऽश्रयां निजे देहे  
देही विन्दति वेदनाम्।  
योगी मुक्तश् च सर्वासां  
यो न च+आप्नोति वेदनाम्  ॥ ३.१४३ ॥

आकाशम् एकं हि यथा  
घटाऽऽदिषु पृथग् भवेत्।  
तथ +आत्मा एको ह्य् अनेकश् च  
जलाऽऽधारेष्व् इवा७ंशुमान्  ॥ ३.१४४ ॥  
ब्रह्म-ख+अनिल-तेजांसि  
जलं भूश् चे७ति धातवः।  
इमे लोका एष च+आत्मा  
तस्माच् च स-चर+अचरम्  ॥ ३.१४५ ॥

मृद्-दण्ड-चक्र-संयोगात्  
कुम्भ-कारो यथा घटम्।  
करोति तृण-मृत्-काष्ठैर्  
गृहं वा गृह-कारकः  ॥ ३.१४६ ॥

हेम-मात्रम् उपादाय  
रूपं वा हेम-कारकः।  
निज-लाला-समायोगात्  
कोशं वा कोश-कारकः  ॥ ३.१४७ ॥

कारणान्य् एवम् आदाय  
तासु तास्व् इह योनिषु।  
सृजत्य् आत्मानम् आत्मा च  
सम्भूय करणानि च  ॥ ३.१४८ ॥

महा-भूतानि सत्यानि  
यथ +आत्मा ऽपि तथैव हि।  
को ऽन्यथै९केन नेत्रेण  
दृष्टम् अन्येन पश्यति  ॥ ३.१४९ ॥

वाचं वा को विजानाति  
पुनः संश्रुत्य संश्रुताम्।  
अतीत+अर्थ-स्मृतिः कस्य  
को वा स्वप्नस्य कारकः  ॥ ३.१५० ॥

जाति-रूप-वयो-वृत्त-  
विद्याऽऽदिभिर् अहङ्कृतः।  
शब्दाऽऽदि-विषय+उद्योगं  
कर्मणा मनसा गिरा  ॥ ३.१५१ ॥

स सन्दिग्ध-मतिः कर्म-  
फलम् अस्ति न वे९ति वा।  
विप्लुतः सिद्धम् आत्मानम्  
असिद्धो ऽपि हि मन्यते  ॥ ३.१५२ ॥

मम दाराः सुत+अमात्या  
अहम् एषाम् इति स्थितिः।  
हित+अहितेषु भावेषु  
विपरीत-मतिः सदा  ॥ ३.१५३ ॥

ज्ञेयज्ञे प्रकृतौ चैव  
विकारे चा७विशेषवान्।  
अनाशक+अनलाऽऽघात-  
जल-प्रपतन+उद्यमी  ॥ ३.१५४ ॥

एवं-वृत्तो ऽविनीताऽऽत्मा  
वितथाऽभिनिवेशवान्।  
कर्मणा द्वेष-मोहाभ्याम्  
इच्छया चैव बध्यते  ॥ ३.१५५ ॥

आचार्य+उपासनं वेद-  
शास्त्र+अर्थेषु विवेकिता।  
तत्-कर्मणाम् अनुष्ठानं  
सङ्गः सद्भिर् गिरः शुभाः  ॥ ३.१५६ ॥

स्त्र्य्-आलोकाऽऽलम्भ-विगमः  
सर्व-भूताऽऽत्म-दर्शनम्।  
त्यागः परिग्रहाणां च  
जीर्ण-काषाय-धारणम्  ॥ ३.१५७ ॥

विषये१न्द्रिय-संरोधस्  
तन्द्राऽऽलस्य-विवर्जनम्।  
शरीर-परिसङ्ख्यानं  
प्रवृत्तिष्व् अघ-दर्शनम्  ॥ ३.१५८ ॥

नीरजस्-तमसा[?] सत्त्व-  
शुद्धिर् निःस्पृहता शमः।  
एतैर् उपायैः संशुद्धः  
सत्त्व-योग्य् अमृती भवेत्  ॥ ३.१५९ ॥

तत्त्व-स्मृतेर् उपस्थानात्  
सत्त्व-योगात् परिक्षयात्।  
कर्मणां सन्निकर्षाच् च  
सतां योगः प्रवर्तते  ॥ ३.१६० ॥

शरीर-सङ्क्षये यस्य  
मनः सत्त्वस्थम् ईश्वरम्।  
अविप्लुत-मतिः सम्यक्  
स जाति-संस्मरताम् इयात्  ॥ ३.१६१ ॥

यथा हि भरतो वर्णैर्  
वर्णयत्य् आत्मनस् तनुम्।  
नाना-रूपाणि कुर्वाणस्  
तथ +आत्मा कर्मजास् तनूः  ॥ ३.१६२ ॥

काल-कर्माऽऽत्म-बीजानां  
दोषैर् मातुस् तथैव च।  
गर्भस्य वैकृतं दृष्टम्  
अङ्ग-हीनाऽऽदि जन्मनः  ॥ ३.१६३ ॥  
अहङ्कारेण मनसा  
गत्या कर्म-फलेन च।  
शरीरेण च न+आत्मा ऽयं  
मुक्त-पूर्वः कथञ्चन  ॥ ३.१६४ ॥

वर्त्य्-आधार-स्नेह-योगाद्  
यथा दीपस्य संस्थितिः।  
विक्रिया ऽपि च दृष्टै९वम्  
अकाले प्राण-सङ्क्षयः  ॥ ३.१६५ ॥

अनन्ता रश्मयस् तस्य  
दीपवद् यः स्थितो हृदि।  
सित+असिताः कर्बु-रूपाः  
कपिला नील-लोहिताः  ॥ ३.१६६ ॥

ऊर्ध्वम् एकः स्थितस् तेषां  
यो भित्त्वा सूर्य-मण्डलम्।  
ब्रह्म-लोकम् अतिक्रम्य  
तेन याति परां गतिम्  ॥ ३.१६७ ॥

यद् अस्या७न्यद् रश्मि-शतम्  
ऊर्ध्वम् एव व्यवस्थितम्।  
तेन देव-शरीराणि  
स-धामानि प्रपद्यते  ॥ ३.१६८ ॥

ये ऽनेक-रूपाश् चा७धस्ताद्  
रश्मयो ऽस्य मृदु-प्रभाः।  
इह कर्म+उपभोगाय  
तैः संसरति सो ऽवशः  ॥ ३.१६९ ॥

वेदैः शास्त्रैः स-विज्ञानैर्  
जन्मना मरणेन च।  
आर्त्या गत्या तथा ऽगत्या  
सत्येन ह्य् अनृतेन च  ॥ ३.१७० ॥

श्रेयसा सुख-दुःखाभ्यां  
कर्मभिश् च शुभ+अशुभैः।  
निमित्त-शाकुन-ज्ञान-  
ग्रह-संयोगजैः फलैः  ॥ ३.१७१ ॥

तारा-नक्षत्र-सञ्चारैर्  
जागरैः स्वप्नजैर् अपि।  
आकाश-पवन-ज्योतिर्-  
जल-भू-तिमिरैस् तथा  ॥ ३.१७२ ॥

मन्वन्तरैर् युग-प्राप्त्या  
मन्त्रौ१षधि-फलैर् अपि।  
वित्त+आत्मानं वेद्यमानं  
कारणं जगतस् तथा  ॥ ३.१७३ ॥

अहङ्कारः स्मृतिर् मेधा  
द्वेषो बुद्धिः सुखं धृतिः।  
इन्द्रिय+अन्तर-सञ्चार  
इच्छा धारण-जीविते  ॥ ३.१७४ ॥

स्वर्गः स्वप्नश् च भावानां  
प्रेरणं मनसो गतिः।  
निमेषश् चेतना यत्न  
आदानं पाञ्चभौतिकम्  ॥ ३.१७५ ॥

यत एतानि दृश्यन्ते  
लिङ्गानि परमाऽऽत्मनः।  
तस्माद् अस्ति परो देहाद्  
आत्मा सर्वग ईश्वरः  ॥ ३.१७६ ॥

बुद्धी१न्द्रियाणि स+अर्थानि  
मनः कर्मे१न्द्रियाणि च।  
अहङ्कारश् च बुद्धिश् च  
पृथिव्य्-आदीनि चैव हि  ॥ ३.१७७ ॥

अव्यक्तम् आत्मा क्षेत्रज्ञः  
क्षेत्रस्या७स्य निगद्यते।  
ईश्रवः सर्वभूत-स्थः  
सन्न् असन् सद् असच् च यः  ॥ ३.१७८ ॥

बुद्धेर् उत्पत्तिर् अव्यक्तात्  
ततो ऽहङ्कार-सम्भवः।  
तन्मात्राऽऽदीन्य् अहङ्काराद्  
एक+उत्तर-गुणानि च  ॥ ३.१७९ ॥

शब्दः स्पर्शश् च रूपं च  
रसो गन्धश् च तद्-गुणाः।  
यो यस्मान् निःसृतश् चै७षां  
स तस्मिन्न् एव लीयते  ॥ ३.१८० ॥

यथ +आत्मानं सृजत्य् आत्मा  
तथा वः कथितो मया।  
विपाकात् त्रि-प्रकाराणां  
कर्मणाम् ईश्वरो ऽपि सन्  ॥ ३.१८१ ॥

सत्त्वं रजस् तमश् चैव  
गुणास् तस्यै७व कीर्तिताः।  
रजस्-तमोभ्याम् आविष्टश्  
चक्रवद् भ्राम्यते ह्य् असौ  ॥ ३.१८२ ॥  
अनादिर् आदिमांश् चैव  
स एव पुरुषः परः।  
लिङ्गे१न्द्रिय-ग्राह्य-रूपः  
स-विकार उदाहृतः  ॥ ३.१८३ ॥

पितृ-यानो ऽज-वीथ्याश् च  
यद् अगस्त्यस्य चा७न्तरम्।  
तेना७ग्निहोत्रिणो यान्ति  
स्वर्ग-कामा दिवं प्रति  ॥ ३.१८४ ॥

ये च दान-पराः सम्यग्  
अष्टाभिश् च गुणैर् युताः।  
ते ऽपि तेनैव मार्गेण  
सत्य-व्रत-परायणाः  ॥ ३.१८५ ॥

तत्रा७ष्टाशीति-साहस्र-  
मुनयो गृहमेधिनः।  
पुनर्-आवर्तिनो बीज-  
भूता धर्म-प्रवर्तकाः  ॥ ३.१८६ ॥  
सप्तर्षि-नाग-वीथ्य्-अन्तर्  
देव-लोकं समाश्रिताः।  
तावन्त एव मुनयः  
सर्वाऽऽरम्भ-विवर्जिताः  ॥ ३.१८७ ॥

तपसा ब्रह्म-चर्येण  
सङ्ग-त्यागेन मेधया।  
तत्र गत्वा ऽवतिष्ठन्ते  
यावद् आ-भूत-सम्प्लवम्  ॥ ३.१८८ ॥

यतो वेदाः पुराणानि  
विद्यो२पनिषदस् तथा।  
श्लोका सूत्राणि भाष्याणि  
यच् च किञ्चन वाङ्-मयम्  ॥ ३.१८९ ॥

वेद+अनुवचनं यज्ञो  
ब्रह्म-चर्यं तपो दमः।  
श्रद्धो९पवासः स्वातन्त्र्यम्  
आत्मनो ज्ञान-हेतवः  ॥ ३.१९० ॥

स ह्य् आश्रमैर् विजिज्ञास्यः  
समस्तैर् एवम् एव तु।  
द्रष्टव्यस् त्व् अथ मन्तव्यः  
श्रोतव्यश् च द्विजातिभिः  ॥ ३.१९१ ॥

य एनम् एवं विन्दन्ति  
य व +आरण्यकम् आश्रिताः।  
उपासते द्विजाः सत्यं  
श्रद्धया परया युताः  ॥ ३.१९२ ॥

क्रमात् ते सम्भवन्त्य् अर्चिर्  
अहः शुक्लं तथो९त्तरम्।  
अयनं देव-लोकं च  
सवितारं स-वैद्युतम्  ॥ ३.१९३ ॥

ततस् तान् पुरुषो ऽभ्येत्य  
मानसो ब्रह्म-लौकिकान्।  
करोति पुनर्-आवृत्तिस्  
तेषाम् इह न विद्यते  ॥ ३.१९४ ॥

यज्ञेन तपसा दानैर्  
ये हि स्वर्ग-जितो नराः।  
धूमं निशां कृष्ण-पक्षं  
दक्षिण+अयनम् एव च  ॥ ३.१९५ ॥

पितृ-लोकं चन्द्रमसं  
वायुं वृष्टिं जलं महीम्।  
क्रमात् ते सम्भवन्ती७ह  
पुनर् एव व्रजन्ति च  ॥ ३.१९६ ॥

एतद् यो न विजानाति  
मार्ग-द्वितयम् आत्मवान्।  
दन्दशूकः पतङ्गो वा  
भवेत् कीटो ऽथ वा कृमिः  ॥ ३.१९७ ॥

ऊरुस्थ+उत्तान-चरणः  
सव्ये न्यस्यो७त्तरं करम्।  
उत्तानं किञ्चिद् उन्नाम्य  
मुखं विष्टभ्य चो७रसा  ॥ ३.१९८ ॥

निमीलित+अक्षः सत्त्वस्थो  
दन्तैर् दन्तान् असंस्पृशन्।  
तालुस्थ+अचल-जिह्वश् च  
संवृताऽऽस्यः सु-निश्चलः  ॥ ३.१९९ ॥

सन्निरुध्ये७न्द्रिय-ग्रामं  
ना७ति-नीच+उच्छ्रिताऽऽसनः।  
द्वि-गुणं त्रि-गुणं वा ऽपि  
प्राणाऽऽयामम् उपक्रमेत्  ॥ ३.२०० ॥

ततो ध्येयः स्थितो यो ऽसौ  
हृदये दीपवत् प्रभुः।  
धारयेत् तत्र च+आत्मानं  
धारणां धारयन् बुधः  ॥ ३.२०१ ॥  
अन्तर्धानं स्मृतिः कान्तिर्  
दृष्टिः श्रोत्रज्ञता तथा।  
निजं शरीरम् उत्सृज्य  
पर-काय-प्रवेशनम्  ॥ ३.२०२ ॥

अर्थानां छन्दतः सृष्टिर्  
योग-सिद्धेर् हि लक्षणम्।  
सिद्धे योगे त्यजन् देहम्  
अमृतत्वाय कल्पते  ॥ ३.२०३ ॥

अथ वा ऽप्य् अभ्यसन् वेदं  
न्यस्त-कर्मा वने वसन्।  
अयाचिताऽऽशी मित-भुक्  
परां सिद्धिम् अवाप्नुयात्  ॥ ३.२०४ ॥

न्यायाऽऽगत-धनस् तत्त्व-  
ज्ञान-निष्ठो ऽतिथि-प्रियः।  
श्राध-कृत् सत्य-वादी च  
गृहस्थो ऽपि हि मुच्यते  ॥ ३.२०५ ॥

## ५. प्रायश्चित्त-प्रकरणम्

महा-पातकजान् घोरान्  
नरकान् प्राप्य दारुणान्।  
कर्म-क्षयात् प्रजायन्ते  
महा-पातकिनस् त्व् इह  ॥ ३.२०६ ॥

मृग+अश्व[?]-सूकर+उष्ट्राणां  
ब्रह्महा योनिम् ऋच्छति।  
खर-पुल्कस-वेनानां  
सुरापो ना७त्र संशयः  ॥ ३.२०७ ॥

कृमि-कीट-पतङ्गत्वं  
स्वर्ण-हारी समाप्नुयात्।  
तृण-गुल्म-लतात्वं च  
क्रमशो गुरु-तल्पगः  ॥ ३.२०८ ॥

ब्रह्महा क्षय-रोगी स्यात्  
सुरापः श्याव-दन्तकः।  
हेम-हारी तु कुनखी  
दुश्चर्मा गुरु-तल्पगः  ॥ ३.२०९ ॥

यो येन संवसत्य् एषां  
स तल्-लिङ्गो ऽभिजायते।  
अन्न-हर्त +आम-यावी स्यान्  
मूको वाग्-अपहारकः  ॥ ३.२१० ॥

धान्य-मिश्रो ऽतिरिक्त+अञ्गः  
पिशुनः पूति-नासिकः।  
तैल-हृत् तैल-पायी स्यात्  
पूति-वक्त्रस् तु सूचकः  ॥ ३.२११ ॥

परस्य योषितं हृत्वा  
ब्रह्म-स्वम् अपहृत्य च।  
अरण्ये निर्जले देशे  
भवति ब्रह्म-राक्षसः  ॥ ३.२१२ ॥

हीन-जातौ प्रजायेत  
पर-रत्न+अपहारकः।  
पत्र-शाकं शिखी हत्वा  
गन्धान् छुच्छुन्दरी शुभान्  ॥ ३.२१३ ॥

मूषको धान्य-हारी स्याद्  
यानम् उष्ट्रः कपिः फलम्।  
जलं प्लवः पयः काको  
गृह-कारी ह्य् उपस्करम्  ॥ ३.२१४ ॥

मधु दंशः पलं गृध्रो  
गां गोधा ऽग्निं बकस् तथा।  
श्वित्री वस्त्रं श्वा रसं तु  
चीरी लवण-हारकः  ॥ ३.२१५ ॥

प्रदर्शन+अर्थम् एतत् तु  
मयो९क्तं स्तेय-कर्मणि।  
द्रव्य-प्रकारा हि यथा  
तथैव प्राणि-जातयः  ॥ ३.२१६ ॥

यथा-कर्म फलं प्राप्य  
तिर्यक्त्वं काल-पर्ययात्।  
जायन्ते लक्षण-भ्रष्टा  
दरिद्राः पुरुष+अधमाः  ॥ ३.२१७ ॥

ततो निष्कल्मषी-भूताः  
कुले महति भोगिनः।  
जायन्ते विद्ययो९पेता  
धन-धान्य-समन्विताः  ॥ ३.२१८ ॥

विहितस्या७ननुष्ठानान्  
निन्दितस्य च सेवनात्।  
अनिग्रहाच् चे७न्द्रियाणां  
नरः पतनम् ऋच्छति  ॥ ३.२१९ ॥

तस्मात् तेने७ह कर्तव्यं  
प्रायश्चित्तं विशुद्धये।  
एवम् अस्या७न्तर्-आत्मा च  
लोकश् चैव प्रसीदति  ॥ ३.२२० ॥

प्रायश्चित्तम् अकुर्वाणाः  
पापेषु निरता नराः।  
अपश्चात्-तापिनः कष्टान्  
नरकान् यान्ति दारुणान्  ॥ ३.२२१ ॥

तामिस्रं लोह-शङ्कुं च  
महा-निरय-शाल्मली।  
रौरवं कुड्मलं पूति-  
मृत्तिकं काल-सूत्रकम्  ॥ ३.२२२ ॥

सङ्घातं लोहित+उदं च  
स-विषं सम्प्रपातनम्।  
महा-नरक-काकोलं  
सञ्जीवन-महा-पथम्  ॥ ३.२२३ ॥

अवीचिम् अन्ध-तामिस्रं  
कुम्भी-पाकं तथैव च।  
असि-पत्र-वनं चैव  
तापनं चै७कविंशकम्  ॥ ३.२२४ ॥

महा-पातकजैर् घोरैर्  
उपपातकजैस् तथा।  
अन्विता यान्त्य् अचरित-  
प्रायश्चित्ता नर+अधमाः  ॥ ३.२२५ ॥

प्रायश्चित्तैर् अपैत्य् एनो  
यद् अज्ञान-कृतं भवेत्।  
कामतो व्यवहार्यस् तु  
वचनाद् इह जायते  ॥ ३.२२६ ॥

ब्रह्महा मद्यपः स्तेनस्  
तथैव गुरु-तल्पगः।  
एते महा-पातकिनो  
यश् च तैः सह संवसेत्  ॥ ३.२२७ ॥

गुरूणाम् अध्यधिक्षेपो  
वेद-निन्दा सुहृद्-वधः।  
ब्रह्म-हत्या-समं ज्ञेयम्  
अधीतस्य च नाशनम्  ॥ ३.२२८ ॥

निषिद्ध-भक्षणं जैह्म्यम्  
उत्कर्षे च वचो ऽनृतम्।  
रजस्वला-मुखाऽऽस्वादः  
सुरा-पान-समानि तु  ॥ ३.२२९ ॥

अश्व-रत्न-मनुष्य-स्त्री-  
भू-धेनु-हरणं तथा।  
निक्षेपस्य च सर्वं हि  
सुवर्ण-स्तेय-सम्मितम्  ॥ ३.२३० ॥

सखि-भार्या-कुमारीषु  
स्व-योनिष्व् अन्त्यजासु च।  
स-गोत्रासु सु-तन्त्रीषु  
गुरु-तल्प-समं स्मृतम्  ॥ ३.२३१ ॥

पितुः स्वसारं मातुश् च  
मतुलानीं स्नुषाम् अपि।  
मातुः सपत्नीं भगिनीम्  
आचार्य-तनयां तथा  ॥ ३.२३२ ॥

आचार्य-पत्नीं स्व-सुतां  
गच्छंस् तु गुरु-तल्पगः।  
लिङ्गं छित्त्वा वधस्  
तस्य स-कामायाः स्त्रिया अपि  ॥ ३.२३३ ॥

गो-वधो व्रात्यता स्तेयम्  
ऋणानां चा७नपाक्रिया।  
अनाहित+अग्निता ऽपण्य-  
विक्रयः परिदेवनम्  ॥ ३.२३४ ॥

भृताद् अध्ययनाऽऽदानं  
भृतक+अध्यापनं तथा।  
पारदार्यं पारिवित्त्यं  
वार्धुष्यं लवण-क्रिया  ॥ ३.२३५ ॥

स्त्री-शूद्र-विट्-क्षत्र-वधो  
निन्दित+अर्थ+उपजीवनम्।  
नास्तिक्यं व्रत-लोपश् च  
सुतानां चैव विक्रयः  ॥ ३.२३६ ॥

धान्य-कुप्य-पशु-स्तेयम्  
अयाज्यानां च याजनम्।  
पितृ-मातृ-सुत-त्यागस्  
तडागाऽऽराम-विक्रयः  ॥ ३.२३७ ॥

कन्या-सन्दूषणं चैव  
परिविन्दक-याजनम्।  
कन्या-प्रदानं तस्यैव  
कौटिल्यं व्रत-लोपनम्  ॥ ३.२३८ ॥

आत्मनो ऽर्थे क्रियाऽऽरम्भो  
मद्यप-स्त्री-निषेवणम्।  
स्वाध्याय+अग्नि-सुत-त्यागो  
बान्धव-त्याग एव च  ॥ ३.२३९ ॥

इन्धन+अर्थं द्रुम-छेदः  
स्त्री-हिंसा ऽउषध-जीवनम्।  
हिंस्र-यन्त्र-विधानं च  
व्यसनान्य् आत्म-विक्रयः  ॥ ३.२४० ॥

शूद्र-प्रेष्यं हीन-सख्यं  
हीन-योनि-निषेवणम्।  
तथैवा७नाश्रमे वासः  
पर+अन्न-परिपुष्टता  ॥ ३.२४१ ॥

असच्-छास्त्र+अधिगमनम्  
आकरेष्व् अधिकारिता।  
भार्याया विक्रयश् चैषाम्  
एकैकम् उपपातकम्  ॥ ३.२४२ ॥

शिरः-कपाली ध्वजवान्  
भिक्षाऽऽशी कर्म वेदयन्।  
ब्रह्महा द्वादश+अब्दानि  
मित-भुक् शुद्धिम् आप्नुयात्  ॥ ३.२४३ ॥

ब्राह्मणस्य परित्राणाद्  
गवां द्वादशकस्य च।  
तथा ऽश्वमेध+अवभृथ-  
स्नानाद् वा शुद्धिम् आप्नुयात्  ॥ ३.२४४ ॥

दीर्घ-तीव्राऽऽमय-ग्रस्तं  
ब्राह्मणं गाम् अथा७पि वा।  
दृष्ट्वा पथि निरातङ्कं  
कृत्वा तु ब्रह्महा शुचिः  ॥ ३.२४५ ॥

आनीय विप्र-सर्वस्वं  
हृतं घातित एव वा।  
तन्-निमित्तं क्षतः शस्त्रैर्  
जीवन्न् अपि विशुध्यति  ॥ ३.२४६ ॥

लोमभ्यः स्वाहे९त्य् एवं हि  
लोम-प्रभृति वै तनुम्।  
मज्जाऽन्तां जुहुयाद् वा ऽपि  
मन्त्रैर् एभिर् यथा-क्रमम्  ॥ ३.२४७ ॥

सङ्ग्रामे वा हतो लक्ष्य-  
भूतः शुद्धिम् अवाप्नुयात्।  
मृत-कल्पः प्रहाराऽऽर्तो  
जीवन्न् अपि विशुध्यति  ॥ ३.२४८ ॥

अरण्ये नियतो जप्त्वा  
त्रिर् वै वेदस्य संहिताम्।  
शुध्येत वा मिताऽऽशित्वात्  
प्रतिस्रोतः सरस्वतीम्  ॥ ३.२४९ ॥

पात्रे धनं वा पर्याप्तं  
दत्त्वा शुद्धिम् अवाप्नुयात्।  
आदातुश् च विशुद्ध्य्-अर्थम्  
इष्टैर् वैश्वानरी स्मृता  ॥ ३.२५० ॥

यागस्थ-क्षत्र-विड्-घाती  
चरेद् ब्रह्महणि व्रतम्।  
गर्भहा च यथा-वर्णं  
तथ +आत्रेयी-निषूदकः  ॥ ३.२५१ ॥

चरेद् व्रतम् अहत्वा ऽपि  
घात+अर्थं चेत् समागतः।  
द्वि-गुणं सवनस्थे तु  
ब्राह्मणे व्रतम् आदिशेत्  ॥ ३.२५२ ॥

सुराऽम्बु-घृत-गो-मूत्र-  
पयसाम् अग्नि-सन्निभम्।  
सुरापो ऽन्यतमं पीत्वा  
मरणाच् छुद्धिम् ऋच्छति  ॥ ३.२५३ ॥

वाल-वासा जटी वा ऽपि  
ब्रह्म-हत्या-व्रतं चरेत्।  
पिण्याकं वा कणान् वा ऽपि  
भक्षयेत् त्रि-समा निशि  ॥ ३.२५४ ॥

अज्ञानात् तु सुरां पीत्वा  
रेतो विण्-मूत्रम् एव च।  
पुनः संस्कारम् अर्हन्ति  
त्रयो वर्णा द्विजातयः  ॥ ३.२५५ ॥

पति-लोकं न सा याति  
ब्राह्मणी या सुरां पिबेत्।  
इहै७व सा शुनी गृध्री  
सूकरी चो७पजायते  ॥ ३.२५६ ॥  
ब्राह्मण-स्वर्ण-हारी तु  
राज्ञे मुसलम् अर्पयेत्।  
स्व-कर्म व्याख्यायंस् तेन  
हतो मुक्तो ऽपि वा-शुचिः  ॥ ३.२५७ ॥

अनिवेद्य नृपे शुध्येत्  
सुराप-व्रतम् आचरन्।  
आत्म-तुल्यं सुवर्णं वा  
दद्याद् वा विप्र-तुष्टि-कृत्  ॥ ३.२५८ ॥

तप्ते ऽयः-शयने सार्धम्  
आयस्या योषिता स्वपेत्।  
गृहीत्वो९त्कृत्य[उत्कृत्त्य] वृषणौ  
नैरृत्यां चो७त्सृजेत् तनुम्  ॥ ३.२५९ ॥

प्राजापत्यं चरेत् कृच्छ्रं  
समा वा गुरु-तल्पगः।  
चान्द्रायणं वा त्रीन् मासान्  
अभ्यसेद् वेद-संहिताम्  ॥ ३.२६० ॥

एभिस् तु संवसेद् यो वै  
वत्सरं सो ऽपि तत्-समः।  
कन्यां समुद्वहेद् एषां  
स+उपवासाम् अकिञ्चनाम्   ॥ ३.२६१ ॥

चान्द्रायणं चरेत् सर्वान्  
अवकृष्टान् निहत्य तु।  
शूद्रो ऽधिकार-हीनो-पि  
कालेना७नेन शुध्यति  ॥ ३.२६२ ॥

पञ्च-गव्यं पिबेद् गोघ्नो  
मासम् आसीत संयतः।  
गोष्ठे-शयो गो-ऽनुगामी  
गो-प्रदानेन शुध्यति  ॥ ३.२६३ ॥  
कृच्छ्रं चैवा७तिकृच्छ्रं च  
चरेद् वा ऽपि समाहितः।  
दद्यात् त्रि-रात्रं चो७पोष्य  
वृषभै१कादशास् तु गाः  ॥ ३.२६४ ॥

उपपातक-शुद्धिः स्याद्  
एवं चान्द्रायणेन वा।  
पयसा वा ऽपि मासेन  
पराकेणा७थ वा पुनः  ॥ ३.२६५ ॥

ऋषभै१कसहस्रा गा  
दद्यात् क्षत्र-वधे पुमान्।  
ब्रह्म-हत्या-व्रतं वा ऽपि  
वत्सर-त्रितयं चरेत्  ॥ ३.२६६ ॥

वैश्य-हा ऽब्दं चरेद् एतद्  
दद्याद् वै९कशतं गवाम्।  
षण्-मासाच् छूद्रहा ऽप्य् एतद्  
धेनुर् दद्याद् दशा७थ वा  ॥ ३.२६७ ॥

दुर्वृत्त-ब्रह्म-विट्-क्षत्र-  
शूद्र-योषाः प्रमाप्य तु।  
दृतिं धनुर् बस्तम् अविं  
क्रमाद् दद्याद् विशुद्धये  ॥ ३.२६८ ॥

अप्रदुष्टां स्त्रियं हत्वा  
शूद्र-हत्या-व्रतं चरेत्।  
अस्थिमतां सहस्रं तु  
तथा ऽनस्थिमताम् अनः  ॥ ३.२६९ ॥

मार्जार-गोधा-नकुल-  
मण्डूकांश् च पतत्रिणः।  
हत्वा त्र्यहं पिबेत् क्षीरं  
कृच्छ्रं वा पादिकं चरेत्  ॥ ३.२७० ॥

गजे नील-वृषाः पञ्च  
शुके वत्सो द्वि-हायनः।  
खर+अज-मेषेषु वृषो  
देयः क्रौञ्चे त्रि-हायनः  ॥ ३.२७१ ॥

हंस-श्येन-कपि-क्रव्य+अज्  
जल-स्थल-शिखण्डिनः।  
भासं च हत्वा दद्याद् गाम्  
अक्रव्य+अदस् तु वत्सिकाम्  ॥ ३.२७२ ॥

उरगेष्व् आयसो दण्डः  
पण्डके त्रपु सीसकम्।  
कोले घृत-घटो देय  
उष्ट्रे गुञ्जा हये ऽंशुकम्  ॥ ३.२७३ ॥

तित्तिरौ तु तिल-द्रोणं  
गजाऽऽदीनाम् अशक्नुवन्।  
दानं दातुं चरेत् कृच्छ्रम्  
एकैकस्य विशुद्धये  ॥ ३.२७४ ॥

फल-पुष्प+अन्न-रसज-  
सत्त्व-घाते घृत+अशनम्।  
किञ्चित् स+अस्थि-वधे देयं  
प्राणाऽऽयामस् त्व् अनस्थिके   ॥ ३.२७५ ॥  
वृक्ष-गुल्म-लता-वीरु-  
च्छेदने जप्यम् ऋक्-शतम्।  
स्याद् ओषधि-वृथा-छेदे  
क्षीराऽऽशी गो-ऽनुगो दिनम्  ॥ ३.२७६ ॥

पुंश्चली-वानर-खरैर्  
दष्ट[दष्टः?]-श्व+उष्ट्राऽऽदि-वायसैः।  
प्राणाऽऽयामं जले कृत्वा  
घृतं प्राश्य विशुध्यति  ॥ ३.२७७ ॥

यन् मे ऽद्य रेत इत्य्-आभ्यां  
स्कन्नं रेतो ऽभिमन्त्रयेत्।  
स्तन+अन्तरं भ्रुवोर् मध्यं  
तेना७नामिकया स्पृशेत्  ॥ ३.२७८ ॥

मयि तेज इति छायां  
स्वां दृष्ट्वा ऽम्बु-गतां जपेत्।  
सावित्रीम् अशुचौ दृष्टे  
चापल्ये चा७नृते ऽपि च  ॥ ३.२७९ ॥

अवकीर्णी भवेद् गत्वा  
ब्रह्म-चारी तु योषितम्।  
गर्दभं पशुम् आलभ्य  
नैरृतं स विशुध्यति  ॥ ३.२८० ॥

भैक्ष+अग्नि-कार्ये त्यक्त्वा तु  
सप्त-रात्रम् अनातुरः।  
काम+अवकीर्ण इत्य् आभ्यां  
जुहुयाद् आहुति-द्वयम्  ॥ ३.२८१ ॥

उपस्थानं ततः कुर्यात्  
सं मा सिञ्चन्त्व् अनेन तु।  
मधु-मांस+अशने कार्यः  
कृच्छ्रः शेष-व्रतानि च  ॥ ३.२८२ ॥

प्रतिकूलं गुरोः कृत्वा  
प्रसाद्यै७व विशुध्यति।  
कृच्छ्र-त्रयं गुरुः कुर्यान्  
म्रियते प्रहितो यदि   ॥ ३.२८३ ॥

क्रियमाण+उपकारे तु  
मृते विप्रे न पातकम्।  
विपाके गो-वृषाणां तु  
भेषज+अग्नि-क्रियासु च  ॥ ३.२८३:१ ॥

मिथ्याऽभिशंसिनो दोषो  
द्विः समो भूत-वादिनः।  
मिथ्याऽभिशस्त-दोषं च  
समादत्ते मृषा वदन्  ॥ ३.२८४ ॥

महा-पाप+उपपापाभ्यां यो  
ऽभिशंसेन् मृषा परम्।  
अब्-भक्षो मासम् आसीत  
स जापी नियते१न्द्रियः  ॥ ३.२८५ ॥

अभिशस्तो मृषा कृच्छ्रं  
चरेद् आग्नेयम् एव वा।  
निर्वपेत् तु पुरोडाशं  
वायव्यं पशुम् एव वा  ॥ ३.२८६ ॥

अनियुक्तो भ्रातृ-जायां  
गच्छंश् चान्द्रायणं चरेत्।  
त्रि-रात्र+अन्ते घृतं प्राश्य  
गत्वो९दक्यां विशुध्यति  ॥ ३.२८७ ॥

त्रीन् कृच्छ्रान् आचरेद् व्रात्य-  
याजको ऽभिचरन्न् अपि।  
वेद-प्लावी यवाऽऽश्य् अब्दं  
त्यक्त्वा च शरणाऽऽगतम्  ॥ ३.२८८ ॥

गोष्ठे वसन् ब्रह्म-चारी  
मासम् एकं पयो-व्रतम्।  
गायत्री-जप्य-निरतः  
शुध्यते ऽसत्-प्रतिग्रहात्  ॥ ३.२८९ ॥

प्राणाऽऽयामी जले स्नात्वा  
खर-यान+उष्ट्र-यान-गः।  
नग्नः स्नात्वा च भुक्त्वा च  
गत्वा चैव दिवा स्त्रियम्  ॥ ३.२९० ॥

गुरुं हुं-कृत्य त्वं-कृत्य  
विप्रं निर्जित्य वादतः।  
बद्ध्वा वा वाससा क्षिप्रं  
प्रसाद्यो७पवसेद् दिनम्  ॥ ३.२९१ ॥

विप्र-दण्ड+उद्यमे कृच्छ्रस् त्व्  
अति-कृच्छ्रो निपातने।  
कृच्छ्र+अति-कृच्छ्रो ऽसृक्-पाते  
कृच्छ्रो ऽभ्यन्तर-शोणिते  ॥ ३.२९२ ॥

देशं कालं वयः शक्तिं  
पापं चा७वेक्ष्य यत्नतः।  
प्रायश्चित्तं प्रकल्प्यं स्याद्  
यत्र चो७क्ता न निष्कृतिः  ॥ ३.२९३ ॥  
दाषी-कुम्भं बहिर्-ग्रामान्  
निनयेरन् स्व-बान्धवाः।  
पतितस्य बहिः कुर्युः  
सर्व-कार्येषु चैव तम्  ॥ ३.२९४ ॥

चरित-व्रत आयाते  
निनयेरन् नवं घटम्।  
जुगुप्सेरन् न चा७प्य् एनं  
संवसेयुश् च सर्वशः  ॥ ३.२९५ ॥

पतितानाम् एष एव  
विधिः स्त्रीणां प्रकीर्तितः।  
वासो गृह+अन्तके देयम्  
अन्नं वासः स-रक्षणम्  ॥ ३.२९६ ॥

नीच+अभिगमनं गर्भ-  
पातनं भर्तृ-हिंसनम्।  
विशेष-पतनीयानि  
स्त्रीमाम् एतान्य् अपि ध्रुवम्  ॥ ३.२९७ ॥

शरणाऽऽगत-बाल-स्त्री-  
हिंसकान् संवसेन् न तु।  
चीर्ण-व्रतान् अपि सतः  
कृत-घ्न-सहितान् इमान्  ॥ ३.२९८ ॥

घटे ऽपवर्जिते ज्ञाति-  
मध्यस्थो यवसं गवाम्।  
स दद्यात् प्रथमं गोभिः  
सत्कृतस्य हि सत्क्रिया  ॥ ३.२९९ ॥

विख्यात-दोषः कुर्वीत  
पर्षदो ऽनुमतं व्रतम्।

[रहस्य-प्रायश्चित्तम्]

अनभिख्यात-दोषस् तु  
रहस्यं व्रतम् आचरेत्  ॥ ३.३०० ॥

त्रि-रात्र+उपोषितो जप्त्वा  
ब्रह्महा त्व् अघ-मर्षणम्।  
अन्तर्-जले विशुध्येत  
दत्त्वा गां च पयस्विनाम्  ॥ ३.३०१ ॥

लोमभ्यः स्वाहे९त्य् अथ वा  
दिवसं मारुत+अशनः।  
जले स्थित्वा ऽभिजुहुयाच्  
चत्वारिंशद्-घृताऽऽहुतीः  ॥ ३.३०२ ॥

त्रि-रात्र+उपोषितो हुत्वा  
कूष्माण्डीभिर् घृतं शुचिः।  
ब्राह्मण-स्वर्ण-हारी तु  
रुद्र-जापी जले स्थितः   ॥ ३.३०३ ॥

सहस्र-शीर्षा-जापी तु  
मुच्यते गुरु-तल्पगः।  
गौर् देया कर्मणो ऽस्या७न्ते  
पृथग् एभिः पयस्विनी  ॥ ३.३०४ ॥

प्राणाऽऽयाम-शतं कार्यं  
सर्व-पाप+अपनुत्तये।  
उपपातक-जातानाम्  
अनादिष्टस्य चैव हि  ॥ ३.३०५ ॥

ॐ-कार+अभिष्टुतं सोम-  
सलिलं पावनं पिबेत्।  
कृत्वा हि रेतो-विण्-मूत्र-  
प्राशनं तु द्विज+उत्तमः  ॥ ३.३०६ ॥

निशायां वा दिवा वा ऽपि  
यद् अज्ञान-कृतं भवेत्।  
त्रैकाल्य-सन्ध्या-करणात्  
तत् सर्वं विप्रणश्यति  ॥ ३.३०७ ॥

शुक्रियाऽऽरण्यक-जपो  
गायत्र्याश् च विशेषतः।  
सर्व-पाप-हरा ह्य् एते  
रुद्रै१कादशिनी तथा  ॥ ३.३०८ ॥

यत्र यत्र च सङ्कीर्णम्  
आत्मानं मन्यते द्विजः।  
तत्र तत्र तिलैर् होमो  
गायत्र्या वाचनं तथा  ॥ ३.३०९ ॥

वेद+अभ्यास-रतं क्षान्तं  
पञ्च-यज्ञ-क्रिया-परम्।  
न स्पृशन्ती७ह पापानि  
महा-पातकजान्य् अपि  ॥ ३.३१० ॥

वायु-भक्षो दिवा तिष्ठन्  
रात्रिं नीत्वा ऽप्सु सूर्य-दृक्।  
जप्त्वा सहस्रं गायत्र्याः  
शुध्येद् ब्रह्म-वधाद् ऋते  ॥ ३.३११ ॥

ब्रह्मचर्यं दया क्षान्तिर्  
दानं सत्यम् अकल्कता।  
अहिंसा स्तेय-माधुर्ये  
दमश् चे७ति यमाः स्मृताः  ॥ ३.३१२ ॥

स्नानं मौन+उपवासे१ज्या-  
स्वाध्याय+उपस्थ-निग्रहाः।  
नियमा गुरु-शुश्रूषा  
शौच+अक्रोध+अप्रमादता  ॥ ३.३१३ ॥

गो-मूत्रं गो-मयं क्षीरं  
दधि सर्पिः कुश+उदकम्।  
जग्ध्वा परे ऽह्न्य् उपवसेत्  
कृच्छ्रं सान्तपनं चरेत्  ॥ ३.३१४ ॥

पृथक्-सान्तपन-द्रव्यैः  
षड्-अहः स+उपवासकः।  
सप्त+अहेन तु कृच्छ्रो ऽयं  
महा-सान्तपनः स्मृतः  ॥ ३.३१५ ॥

पर्ण+उदुम्बर-राजीव-  
बिल्व-पत्र-कुश+उदकैः।  
प्रत्येकं प्रत्यहं पीतैः  
पर्ण-कृच्छ्र उदाहृतः  ॥ ३.३१६ ॥

तप्त-क्षीर-घृत+अम्बूनाम्  
एकैकं प्रत्यहं पिबेत्।  
एक-रात्र+उपवासश् च  
तप्त-कृच्छ्र उदाहृतः  ॥ ३.३१७ ॥

एक-भक्तेन नक्तेन  
तथैवा७याचितेन च।  
उपवासेन चैवा७यं  
पाद-कृच्छ्रः प्रकीर्तितः  ॥ ३.३१८ ॥

यथा-कथञ्चित् त्रि-गुणः  
प्राजापत्यो ऽयम् उच्यते।  
अयम् एवा७ति-कृच्छ्रः स्यात्  
पाणि-पूर+अन्न-भोजनः   ॥ ३.३१९ ॥

कृच्छ्र+अति-कृच्छ्रः पयसा  
दिवसा ऽनेकविंशतिम्।  
द्वादश+अह+उपवासेन  
पराकः परिकीर्तितः   ॥ ३.३२० ॥

पिण्याकाऽऽचाम-तक्र+अम्बु-  
सक्तूनां प्रतिवासरम्।  
एक-रात्र+उपवासश् च  
कृच्छ्रः सौम्यो ऽयम् उच्यते  ॥ ३.३२१ ॥

एषां त्रि-रात्रम् अभ्यासाद्  
एकैकस्य यथा-क्रमम्।  
तुला-पुरुष इत्य् एष  
ज्ञेयः पञ्चदश+अहिकः  ॥ ३.३२२ ॥

तिथि-वृद्ध्या चरेत् पिण्डान्  
शुक्ले शिख्य्-अण्ड-सम्मितान्।  
एकैकं ह्रासयेत् कृष्ने  
पिण्डं चान्द्रायणं चरन्  ॥ ३.३२३ ॥

यथा-कथञ्चित् पिण्डानां  
चत्वारिंशच् छत-द्वयम्।  
मासेनै७वो७पभुञ्जीत  
चान्द्रायणम् अथा७परम्  ॥ ३.३२४ ॥

कुर्यात् त्रिषवण-स्नायी  
कृच्छ्रं चान्द्रायणं तथा।  
पवित्राणि जपेत् पिण्डान्  
गायत्र्या चा७भिमन्त्रयेत्  ॥ ३.३२५ ॥

अनादिष्टेषु पापेषु  
शुद्धिश् चान्द्रायणेन च।  
धर्म+अर्थं यश् चरेद् एतच्  
चन्द्रस्यै७ति स-लोकताम्  ॥ ३.३२६ ॥

कृच्छ्र-कृद् धर्म-कामस् तु  
महतीं श्रियम् आप्नुयात्।  
यथा गुरु-क्रतु-फलं  
प्राप्नोति सु-समाहितः  ॥ ३.३२७ ॥

श्रुत्वै९तान् ऋषयो धर्मान्  
याज्ञवल्क्येन भाषितान्।  
इदम् ऊचुर् महाऽऽत्मानं  
योगी१न्द्रम् अमितौ१जसम्  ॥ ३.३२८ ॥

य इदं धारयिष्यन्ति  
धर्म-शास्त्रम् अतन्द्रिताः।  
इह लोके यशः प्राप्य  
ते यास्यन्ति त्रि-विष्टपम्  ॥ ३.३२९ ॥

विद्याऽर्थी प्राप्नुयाद् विद्यां  
धन-कामो धनं तथा।  
आयुष्-कामस् तथैव+आयुः  
श्री-कामो महतीं श्रियम्  ॥ ३.३३० ॥

श्लोक-त्रयम् अपि ह्य् अस्माद्  
यः श्राद्धे श्रावयिष्यति।  
पितॄणां तस्य तृप्तिः स्याद्  
अक्षय्या ना७त्र संशयः  ॥ ३.३३१ ॥

ब्राह्मणः पात्रतां याति  
क्षत्रियो विजयी भवेत्।  
वैश्यश् च धान्य-धनवान्  
अस्य शास्त्रस्य धारणात्  ॥ ३.३३२ ॥

य इदं श्रावयेद् विद्वान्  
द्विजान् पर्वसु पर्वसु।  
अश्व-मेध-फलं तस्य  
तद् भवान् अनुमन्यताम्  ॥ ३.३३३ ॥

श्रुत्वै९तद् याज्ञवक्ल्यो ऽपि  
प्रीताऽऽत्मा मुनि-भाषितम्।  
एवम् अस्त्व् इति हो७वाच  
नमस्-कृत्य स्वयम्भुवे  ॥ ३.३३४ ॥  

