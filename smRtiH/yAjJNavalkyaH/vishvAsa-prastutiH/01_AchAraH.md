+++
title = "०१ आचाराध्यायः"
unicode_script = "devanagari"
+++


## ०१ उपोद्घात-प्रकरणम्

योगीश्वरं याज्ञवल्क्यं  
सम्पूज्य मुनयो ऽब्रुवन्।  
वर्णाऽऽश्रमे१तराणां नो  
ब्रूहि धर्मान् अशेषतः  ॥ १.१ ॥

मिथिला-स्थः स योगी१न्द्रः  
क्षणं ध्यात्वा ऽब्रवीन् मुनीन्।  
यस्मिन् देशे मृगः कृष्णस्  
तस्मिन् धर्मान् निबोधत  ॥ १.२ ॥

पुराण-न्याय-मीमांसा-  
धर्म-शास्त्र+अङ्ग-मिश्रिताः।  
वेदाः स्थानानि विद्यानां  
धर्मस्य च चतुर्दश  ॥ १.३ ॥

मन्व्-अत्रि-विष्णु-हारीत-  
याज्ञवल्क्य+उशनो ऽङ्गिराः।  
यमाऽऽपस्तम्ब-संवर्ताः  
कात्यायन-बृहस्पती  ॥ १.४ ॥

पराशर-व्यास-शङ्ख-  
लिखिता दक्ष-गौतमौ।  
शातातपो वसिष्ठश् च  
धर्म-शास्त्र-प्रयोजकाः  ॥ १.५ ॥

देशे काल उपायेन  
द्रव्यं श्रद्धा-समन्वितम्।  
पात्रे प्रदीयते यत् तत्  
सकलं धर्म-लक्षणम्  ॥ १.६ ॥

श्रुतिः स्मृतिः सद्-आचारः  
स्वस्य च प्रियम् आत्मनः।  
सम्यक्-सङ्कल्पजः कामो  
धर्म-मूलम् इदं स्मृतम्  ॥ १.७ ॥

इज्या४चार-दम+अहिंसा-  
दान-स्वाध्याय-कर्मणाम्।  
अयं तु परमो धर्मो  
यद् योगेन+आत्म-दर्शनम्  ॥ १.८ ॥

चत्वारो वेद-धर्मज्ञाः  
पर्षत् त्रैविद्यम् एव वा।  
सा ब्रूते यं स धर्मः स्याद्  
एको वा ऽध्यात्मवित्तमः  ॥ १.९ ॥

## ०२ ब्रह्म-चारि-प्रकरणम्

ब्रह्म-क्षत्रिय-विट्-शूद्रा  
वर्णास् त्व् आद्यास् त्रयो द्विजाः।  
निषेकाऽऽद्याः श्मशान+अन्तास्  
तेषां वै मन्त्रतः क्रियाः  ॥ १.१० ॥

गर्भाऽऽधानम् ऋतौ पुंसः  
सवनं स्पन्दनात् पुरा।  
षष्ठे ऽष्टमे वा सीमन्तो  
मास्य् एते जात-कर्म च  ॥ १.११ ॥

अहन्य् एकादशे नाम  
चतुर्थे मासि निष्क्रमः।  
षष्ठे ऽन्न-प्राशनं मासि  
चूडा कार्या यथा-कुलम्  ॥ १.१२ ॥

एवम् एनः शमं याति  
बीज-गर्भ-समुद्भवम्।  
तूष्णीम् एताः क्रियाः स्त्रीणां  
विवाहस् तु स-मन्त्रकः  ॥ १.१३ ॥

गर्भ+अष्टमे ऽष्टमे वा ऽब्दे  
ब्राह्मणस्य +उपनायनम्।  
राज्ञाम् एकादशे सै९के  
विशाम् एके यथा-कुलम्  ॥ १.१४ ॥

उपनीय गुरुः शिष्यं  
महा-व्याहृति-पूर्वकम्।  
वेदम् अध्यापयेद् एनं  
शौचाऽऽचारांश् च शिक्षयेत्  ॥ १.१५ ॥

दिवा-सन्ध्यासु कर्णस्थ-  
ब्रह्म-सूत्र+उदङ्-मुखः।  
कुर्यान् मूत्र-पुरीषे च  
रात्रौ चेद् दक्षिणा-मुखः  ॥ १.१६ ॥

गृहीत-शिश्नश् च +उत्थाय  
मृद्भिर् अभ्युद्धृतैर् जलैः।  
गन्ध-लेप-क्षय-करं  
शौचं कुर्याद् अतन्द्रितः  ॥ १.१७ ॥

अन्तर्-जानु शुचौ देश  
उपविष्ट उदङ्-मुखः।  
प्राग् वा ब्राह्मेण तीर्थेन  
द्विजो नित्यम् उपस्पृशेत्  ॥ १.१८ ॥

कनिष्ठा-देशिन्य्-अङ्गुष्ठ-  
मूलान्य् अग्रं करस्य च।  
प्रजापति-पितृ-ब्रह्म-  
देव-तीर्थान्य् अनुक्रमात्  ॥ १.१९ ॥

त्रिः प्राश्य +अपो द्विर् उन्मृज्य  
खान्य् अद्भिः समुपस्पृशेत्।  
अद्भिस् तु प्रकृतिस्थाभिर्  
हीनाभिः फेन-बुद्बुदैः  ॥ १.२० ॥

हृत्-कण्ठ-तालुगाभिस् तु  
यथा-सङ्ख्यं द्विजातयः।  
शुध्येरन् स्त्री च शूद्रश् च  
सकृत् स्पृष्टाभिर् अन्ततः  ॥ १.२१ ॥

स्नानम् अब्-दैवतैर् मन्त्रैर्  
मार्जनं प्राण-संयमः।  
सूर्यस्य च +अप्य् उपस्थानं  
गायत्र्याः प्रत्यहं जपः  ॥ १.२२ ॥

गायत्रीं शिरसा सार्धं  
जपेद् व्याहृति-पूर्विकाम्।  
प्रतिप्रणव-संयुक्तां  
त्रिर् अयं प्राण-संयमः  ॥ १.२३ ॥

प्राणान् आयम्य सम्प्रोक्ष्य  
तृचेन +अब्-दैवतेन तु।  
जपन्न् आसीत सावित्रीं  
प्रत्यग् आ-तारक+उदयात्  ॥ १.२४ ॥

सन्ध्यां प्राक् प्रातर् एवं हि  
तिष्ठेद् आ-सूर्य-दर्शनात्।  
अग्नि-कार्यं ततः कुर्यात्  
सन्ध्ययोर् उभयोर् अपि  ॥ १.२५ ॥

ततो ऽभिवादयेद् वृद्धान्  
असाव् अहम् इति ब्रुवन्।  
गुरुं चैव +अप्य् उपासीत  
स्वाध्याय+अर्थं समाहितः  ॥ १.२६ ॥

आहूतश् च +अप्य् अधीयीत  
लब्धं च +अस्मै निवेदयेत्।  
हितं तस्य+आचरेन् नित्यं  
मनो-वाक्-काय-कर्मभिः  ॥ १.२७ ॥

कृतज्ञ+अद्रोहि-मेधावि-  
शुचि-कल्यान-सूयकाः।  
अध्याप्या धर्मतः साधु  
शक्ताऽऽप्त-ज्ञान-वित्तदाः  ॥ १.२८ ॥

दण्ड+अजिन+उपवीतानि  
मेखलां चैव धारयेत्।  
ब्राह्मणेषु चरेद् भैक्षम्  
अनिन्द्येष्व् आत्म-वृत्तये  ॥ १.२९ ॥

आदि-मध्य+अवसानेषु  
भवच्-छब्द+उपलक्षिता।  
ब्राह्मण-क्षत्रिय-विशां  
भैक्ष-चर्या यथा-क्रमम्  ॥ १.३० ॥

कृत+अग्नि-कार्यो भुञ्जीत  
वाग्-यतो गुर्व्-अनुज्ञया।  
आपोशान-क्रिया-पूर्वं  
सत्-कृत्य +अन्नम् अकुत्सयन्  ॥ १.३१ ॥  

ब्रह्म-चर्ये स्थितो न +एकम्  
अन्नम् अद्याद् अनापदि।  
ब्राह्मणः कामम् अश्नीयाच्  
छ्राद्धे व्रतम् अपीडयन्  ॥ १.३२ ॥

मधु-मांस+अञ्जन+उच्छिष्ट-  
शुक्त-स्त्री-प्राणि-हिंसनम्।  
भास्कराऽऽलोकन+अश्लील-  
परिवादाऽऽदि वर्जयेत्  ॥ १.३३ ॥

स गुरुर् यः क्रियाः कृत्वा  
वेदम् अस्मै प्रयच्छति।  
उपनीय ददद् वेदम्  
आचार्यः स उदाहृतः  ॥ १.३४ ॥

एकदेशम् उपाध्याय  
ऋत्विग् यज्ञ-कृद् उच्यते।  
एते मान्या यथा-पूर्वम्  
एभ्यो माता गरीयसी  ॥ १.३५ ॥

प्रतिवेदं ब्रह्म-चर्यं  
द्वादश+अब्दानि पञ्च वा।  
ग्रहण+अन्तिकम् इत्य् एके  
केश+अन्तश् चैव षोडशे  ॥ १.३६ ॥

आ-षोडशाद् आ-द्वाविंशाच्  
चतुर्-विंशाच् च वत्सरात्।  
ब्रह्म-क्षत्र-विशां  
काल +औपनायनिकः परः  ॥ १.३७ ॥

अत ऊर्ध्वं पतन्त्य् एते  
सर्व-धर्म-बहिष्-कृताः।  
सावित्री-पतिता व्रात्या  
व्रात्य-स्तोमाद् ऋते क्रतोः  ॥ १.३८ ॥

मातुर् यद् अग्रे जायन्ते  
द्वितीयं मौञ्जि-बन्धनात्।  
ब्राह्मण-क्षत्रिय-विशस्  
तस्माद् एते द्विजाः स्मृताः  ॥ १.३९ ॥

यज्ञानां तपसां चैव  
शुभानां चैव कर्मणाम्।  
वेद एव द्विजातीनां  
निःश्रेयस-करः परः  ॥ १.४० ॥

मधुना पयसा चैव  
स देवांस् तर्पयेद् द्विजः।  
पितॄन् मधु-घृताभ्यां च  
ऋचो ऽधीते च यो ऽन्वहम्  ॥ १.४१ ॥

यजूंषि शक्तितो ऽधीते  
यो ऽन्वहं स घृत+अमृतैः।  
प्रीणाति देवान् आज्येन  
मधुना च पितॄंस् तथा  ॥ १.४२ ॥

स तु सोम-घृतैर् देवांस्  
तर्पयेद् यो ऽन्वहं पठेत्।  
सामानि तृप्तिं कुर्याच् च  
पितॄणां मधु-सर्पिषा  ॥ १.४३ ॥

मेदसा तर्पयेद् देवान्  
अथर्व+अङ्गिरसः पठन्।  
पितॄंश् च मधु-सर्पिर्भ्याम्  
अन्वहं शक्तितो द्विजः  ॥ १.४४ ॥

वाकोवाक्यं पुराणं च  
नाराशंसीश् च गाथिकाः।  
इतिहासांस् तथा विद्याः  
शक्त्या ऽधीते हि यो ऽन्वहम्  ॥ १.४५ ॥

मांस-क्षीरौ१दन-मधु-  
तर्पणं स दिवौ१कसाम्।  
करोति तृप्तिं कुर्याच् च  
पितॄणां मधु-सर्पिषा  ॥ १.४६ ॥

ते तृप्तास् तर्पयन्त्य् एनं  
सर्व-काम-फलैः शुभैः।  
यं यं क्रतुम् अधीते च  
तस्य तस्य+आप्नुयात् फलम्  ॥ १.४७ ॥

त्रिर् वित्त-पूर्ण-पृथिवी-  
दानस्य फलम् अश्नुते।  
तपसश् च परस्ये७ह  
नित्यं स्वाध्यायवान् द्विजः  ॥ १.४८ ॥

नैष्ठिको ब्रह्म-चारी तु  
वसेद् आचार्य-सन्निधौ।  
तद्-अभावे ऽस्य तनये  
पत्न्यां वैश्वानरे ऽपि वा  ॥ १.४९ ॥

अनेन विधिना देहं  
सादयन् विजिते१न्द्रियः।  
ब्रह्म-लोकम् अवाप्नोति  
न चे७ह+आजायते पुनः  ॥ १.५० ॥

## ०३ विवाह-प्रकरणम्

गुरवे तु वरं दत्त्वा  
स्नायाद् वा तद्-अनुज्ञया।  
वेदं व्रतानि वा पारं  
नीत्वा ह्य् उभयम् एव वा  ॥ १.५१ ॥

अविप्लुत-ब्रह्म-चर्यो  
लक्षण्यां स्त्रियम् उद्वहेत्।  
अनन्य-पूर्विकां कान्ताम्  
असपिण्डां यवीयसीम्  ॥ १.५२ ॥

अरोगिणीं भ्रातृमतीम्  
असमानाऽऽर्ष-गोत्रजान्।  
पञ्चमात् सप्तमाद् ऊर्ध्वं  
मातृतः पितृतस् तथा   ॥ १.५३ ॥

दश-पूरुष-विख्याताच्  
छ्रोत्रियाणां महा-कुलात्।  
स्फीताद् अपि न सञ्चारि-  
रोग-दोष-समन्वितात्   ॥ १.५४ ॥

एतैर् एव गुणैर् युक्तः  
सवर्णः श्रोत्रियो वरः।  
यत्नात् परीक्षितः पुंस्त्वे  
युवा धीमान् जन-प्रियः  ॥ १.५५ ॥

यद् उच्यते द्विजातीनां  
शूद्राद् दार+उपसङ्ग्रहः।  
न +एतन् मम मतं यस्मात्  
तत्र +अयं जायते स्वयम्  ॥ १.५६ ॥

तिस्रो वर्णाऽऽनुपूर्व्येण  
द्वे तथै९का यथा-क्रमम्।  
ब्राह्मण-क्षत्रिय-विशां  
भार्या स्वा शूद्र-जन्मनः  ॥ १.५७ ॥

ब्राह्मो विवाह आहूय  
दीयते शक्त्य्-अलङ्कृता।  
तज्जः पुनात्य् उभयतः  
पुरुषान् एकविंशतिम्  ॥ १.५८ ॥

यज्ञस्थ ऋत्विजे दैव  
आदाय+आर्षस् तु गो-द्वयम्।  
चतुर्दश प्रथमजः  
पुनात्य् उत्तरजश् च षट्  ॥ १.५९ ॥

इत्य् उक्त्वा चरतां धर्मं  
सह या दीयते ऽर्थिने।  
स कायः पावयेत् तज्जः  
षट् षड्-वंश्यान् सह+आत्मना  ॥ १.६० ॥

आसुरो द्रविणाऽऽदानाद्  
गान्धर्वः समयान् मिथः।  
राक्षसो युद्ध-हरणात्  
पैशाचः कन्यका-छलात्  ॥ १.६१ ॥

पाणिर् ग्राह्यः सवर्णासु  
गृह्णीयात् क्षत्रिया शरम्।  
वैश्या प्रतोदम् आदद्याद्  
वेदने त्व् अग्र-जन्मनः  ॥ १.६२ ॥

पिता पितामहो भ्राता  
सकुल्यो जननी तथा।  
कन्या-प्रदः पूर्व-नाशे  
प्रकृतिस्थः परः परः  ॥ १.६३ ॥

अप्रयच्छन् समाप्नोति  
भ्रूण-हत्याम् ऋताव् ऋतौ।  
गम्यं त्व् अभावे दातॄणां  
कन्या कुर्यात् स्वयंवरम्  ॥ १.६४ ॥

सकृत् प्रदीयते कन्या  
हरंस् तां चोर-दण्ड-भाक्।  
दत्ताम् अपि हरेत् पूर्वाच्  
छ्रेयांश् चेद् वर आव्रजेत्  ॥ १.६५ ॥

अनाख्याय ददद् दोषं  
दण्ड्य उत्तम-साहसम्।  
अदुष्टां तु त्यजन् दण्ड्यो  
दूषयंस् तु मृषा शतम्  ॥ १.६६ ॥

अक्षता च क्षता चैव  
पुनर्-भूः संस्कृता पुनः।  
स्वैरिणी या पतिं हित्वा  
सवर्णं कामतः श्रयेत्  ॥ १.६७ ॥

अपुत्रां गुर्व्-अनुज्ञातो  
देवरः पुत्र-काम्यया।  
सपिण्डो वा सगोत्रो वा  
घृत+अभ्यक्त ऋताव् इयात्  ॥ १.६८ ॥

आ-गर्भ-सम्भवाद् गच्छेत्  
पतितस् त्व् अन्यथा भवेत्।  
अनेन विधिना जातः  
क्षेत्रजो ऽस्य भवेत् सुतः  ॥ १.६९ ॥

हृत+अधिकारां मलिनां  
पिण्ड-मात्र+उपजीविनाम्।  
परिभूताम् अधः-शय्यां  
वासयेद् व्यभिचारिणीम्  ॥ १.७० ॥

सोमः शौचं ददाव् आसां  
गन्धर्वश् च शुभां गिरम्।  
पावकः सर्व-मेध्यत्वं  
मेध्या वै योषितो ह्य् अतः  ॥ १.७१ ॥

व्यभिचाराद् ऋतौ शुद्धिर्  
गर्भे त्यागो विधीयते।  
गर्भ-भर्तृ-वधाऽऽदौ च  
तथा महति पातके  ॥ १.७२ ॥

सुरापी व्याधिता धूर्ता  
वन्ध्या ऽर्थघ्न्य् अप्रियं-वदा।  
स्त्री-प्रसूश् च +अधिवेत्तव्या  
पुरुष-द्वेषिणी तथा  ॥ १.७३ ॥

अधिविन्ना तु भर्तव्या  
महद् एनो ऽन्यथा भवेत्।  
यत्र+आनुकूल्यं दम्पत्योस्  
त्रिवर्गस् तत्र वर्धते  ॥ १.७४ ॥

मृते जीवति वा पत्यौ  
या न +अन्यम् उपगच्छति।  
से९ह कीर्तिम् अवाप्नोति  
मोदते च +उमया सह  ॥ १.७५ ॥

आज्ञा-सम्पादिनीं दक्षां  
वीरसूं प्रिय-वादिनीम्।  
त्यजन् दाप्यस् तृतीय+अंशम्  
अद्रव्यो भरणं स्त्रियाः  ॥ १.७६ ॥

स्त्रीभिर् भर्तृ-वचः कार्यम्  
एष धर्मः परः स्त्रियाः।  
आ-शुद्धेः सम्प्रतीक्ष्यो हि  
महा-पातक-दूषितः  ॥ १.७७ ॥

लोकाऽऽनन्त्यं दिवः प्राप्तिः  
पुत्र-पौत्र-प्रपौत्रकैः।  
यस्मात् तस्मात् स्त्रियः सेव्याः  
कर्तव्याश् च सु-रक्षिताः  ॥ १.७८ ॥

षोडशर्तु-निशाः स्त्रीणां  
तस्मिन् युग्मासु संविशेत्।  
ब्रह्म-चार्य् एव पर्वाण्य्  
आद्याश् चतस्रस् तु वर्जयेत्  ॥ १.७९ ॥

एवं गच्छन् स्त्रियं क्षामां  
मघां मूलं च वर्जयेत्।  
सुस्थ इन्दौ सकृत् पुत्रं  
लक्षण्यं जनयेत् पुमान्  ॥ १.८० ॥

यथा-कामी भवेद् वा ऽपि  
स्त्रीणां वरम् अनुस्मरन्।  
स्व-दार-निरतश् चैव  
स्त्रियो रक्ष्या यतः स्मृताः  ॥ १.८१ ॥

भर्तृ-भ्रातृ-पितृ-ज्ञाति-  
श्वश्रू-श्वशुर-देवरैः।  
बन्धुभिश् च स्त्रियः पूज्या  
भूषणाऽऽच्छादन+अशनैः  ॥ १.८२ ॥

संयत+उपस्करा दक्षा  
हृष्टा व्यय-पराङ्-मुखी।  
कुर्याच् छ्वशुरयोः पाद-  
वन्दनं भर्तृ-तत्-परा  ॥ १.८३ ॥

क्रीडां शरीर-संस्कारं  
समाज+उत्सव-दर्शनम्।  
हास्यं पर-गृहे यानं  
त्यजेत् प्रोषित-भर्तृका  ॥ १.८४ ॥

रक्षेत् कन्यां पिता विन्नां  
पतिः पुत्रास् तु वार्धके।  
अभावे ज्ञातयस् तेषां  
न स्वातन्त्र्यं क्वचित् स्त्रियाः  ॥ १.८५ ॥

पितृ-मातृ-सुत-भ्रातृ-  
श्वश्रू-श्वशुर-मातुलैः।  
हीना न स्याद् विना भर्त्रा  
गर्हणीया ऽन्यथा भवेत्  ॥ १.८६ ॥

पति-प्रिय-हिते युक्ता  
स्वाऽऽचारा विजिते१न्द्रिया।  
से९ह कीर्तिम् अवाप्नोति  
प्रेत्य च +अनुत्तमां गतिम्  ॥ १.८७ ॥

सत्याम् अन्यां सवर्णायां  
धर्म-कार्यं न कारयेत्।  
सवर्णासु विधौ धर्म्ये  
ज्येष्ठया न विने९तरा  ॥ १.८८ ॥

दाहयित्वा ऽग्नि-होत्रेण  
स्त्रियं वृत्तवतीं पतिः।  
आहरेद् विधिवद् दारान्  
अग्नींश् चैव +अविलम्बयन्  ॥ १.८९ ॥

## ०४ वर्ण-जाति-विवेक-प्रकरणम्

सवर्णेभ्यः सवर्णासु  
जायन्ते हि सजातयः।  
अनिन्द्येषु विवाहेषु  
पुत्राः सन्तान-वर्धनाः  ॥ १.९० ॥

विप्रान् मूर्ध+अवसिक्तो हि  
क्षत्रियायां विशः स्त्रियाम्।  
अम्बष्ठः शूद्र्यां निषादो  
जातः पारशवो ऽपि वा  ॥ १.९१ ॥

वैश्या-शूद्र्योस् तु राजन्यान्  
माहिष्य+उग्रौ सुतौ स्मृतौ।  
वैश्यात् तु करणः शूद्र्यां  
विन्नास्व् एष विधिः स्मृतः  ॥ १.९२ ॥

ब्राह्मण्यां क्षत्रियात् सूतो  
वैश्याद् वैदेहकस् तथा।  
शूद्राज् जातस् तु चण्डालः  
सर्व-धर्म-बहिष्-कृतः  ॥ १.९३ ॥

क्षत्रिया मागधं वैश्याच्  
छूद्रात् क्षत्तारम् एव च।  
शूद्राद् आयोगवं वैश्या  
जनयाम्-आस वै सुतम्  ॥ १.९४ ॥

माहिष्येण करण्यां तु  
रथ-कारः प्रजायते।  
असत्-सन्तस् तु विज्ञेयाः  
प्रतिलोम+अनुलोमजाः  ॥ १.९५ ॥

जात्य्-उत्कर्षो युगे ज्ञेयः  
सप्तमे पञ्चमे ऽपि वा।  
व्यत्यये कर्मणां साम्यं  
पूर्ववच् च +अधर+उत्तरम्  ॥ १.९६ ॥

## ०५ गृहस्थ-धर्म-प्रकरणम्

कर्म स्मार्तं विवाह+अग्नौ  
कुर्वीत प्रत्यहं गृही।  
दाय-कालाऽऽहृते वा ऽपि  
श्रौतं वैतानिक+अग्निषु  ॥ १.९७ ॥

शरीर-चिन्तां निर्वर्त्य  
कृत-शौच-विधिर् द्विजः।  
प्रातः-सन्ध्याम् उपासीत  
दन्त-धावन-पूर्वकम्  ॥ १.९८ ॥

हुत्वा ऽग्नीन् सूर्य-दैवत्यान्  
जपेन् मन्त्रान् समाहितः।  
वेद+अर्थान् अधिगच्छेच् च  
शास्त्राणि विविधानि च  ॥ १.९९ ॥

उपेयाद् ईश्वरं चैव  
योग-क्षेम+अर्थ-सिद्धये।  
स्नात्वा देवान् पितॄंश् चैव  
तर्पयेद् अर्चयेत् तथा  ॥ १.१०० ॥

वेद+अथर्व-पुराणानि  
से१तिहासानि शक्तितः।  
जप-यज्ञ-प्रसिद्ध्य्-अर्थं  
विद्यां च+आध्यात्मिकीं जपेत्  ॥ १.१०१ ॥

बलि-कर्म-स्वधा-होम-  
स्वाध्याय+अतिथि-सत्क्रियाः।  
भूत-पित्र्-अमर-ब्रह्म-  
मनुष्याणां महा-मखाः  ॥ १.१०२ ॥

देवेभ्यश् च हुताद् अन्नाच्  
छेषाद् भूत-बलिं हरेत्।  
अन्नं भूमौ श्व-चाण्डाल-  
वायसेभ्यश् च निक्षिपेत्  ॥ १.१०३ ॥

अन्नं पितृ-मनुष्येभ्यो  
देयम् अप्य् अन्वहं जलम्।  
स्वाध्यायं सततं कुर्यान्  
न पचेद् अन्नम् आत्मने  ॥ १.१०४ ॥

बाल-स्व-वासिनी-वृद्ध-  
गर्भिण्य्-आतुर-कन्यकाः।  
सम्भोज्य +अतिथि-भृत्यांश् च  
दम्पत्योः शेष-भोजनम्  ॥ १.१०५ ॥

आपोशनेन +उपरिष्टाद्  
अधस्ताद् अश्नता तथा।  
अनग्नम् अमृतं चैव  
कार्यम् अन्नं द्विजन्मना  ॥ १.१०६ ॥

अतिथित्वेन वर्णानां  
देयं शक्त्या ऽनुपूर्वशः।  
अप्रणोद्यो ऽतिथिः सायम्  
अपि वाग्-भू-तृण+उदकैः  ॥ १.१०७ ॥

सत्-कृत्य भिक्षवे भिक्षा  
दातव्या स-व्रताय च।  
भोजयेच् च+आगतान् काले  
सखि-सम्बन्धि-बान्धवान्  ॥ १.१०८ ॥

महो२क्षं वा महाजं वा  
श्रोत्रियाय +उपकल्पयेत्।  
सत्क्रिया ऽन्वासनं स्वादु  
भोजनं सूनृतं वचः  ॥ १.१०९ ॥

प्रतिसंवत्सरं त्व् अर्घ्याः  
स्नातकाऽऽचार्य-पार्थिवाः।  
प्रियो विवाह्यश् च तथा  
यज्ञं प्रत्य् ऋत्विजः पुनः  ॥ १.११० ॥

अध्वनीनो ऽतिथिर् ज्ञेयः  
श्रोत्रियो वेद-पारगः।  
मान्याव् एतौ गृहस्थस्य  
ब्रह्म-लोकम् अभीप्सतः  ॥ १.१११ ॥

पर-पाक-रुचिर् न स्याद्  
अनिन्द्याऽऽमन्त्रणाद् ऋते।  
वाक्-पाणि-पाद-चापल्यं  
वर्जयेच् च +अति-भोजनम्  ॥ १.११२ ॥

अतिथिं श्रोत्रियं तृप्तम्  
आ-सीमन्तम् अनुव्रजेत्।  
अहः-शेषं सह+आसीत  
शिष्टैर् इष्टैश् च बन्धुभिः  ॥ १.११३ ॥

उपास्य पश्चिमां सन्ध्यां  
हुत्वा ऽग्नींस् तान् उपास्य च।  
भृत्यैः परिवृतो भुक्त्वा  
न +अतितृप्त्या ऽथ संविशेत्  ॥ १.११४ ॥

ब्राह्मे मुहूर्ते च +उत्थाय  
चिन्तयेद् आत्मनो हितम्।  
धर्म+अर्थ-कामान् स्वे काले  
यथा-शक्ति न हापयेत्  ॥ १.११५ ॥

विद्या-कर्म-वयो-बन्धु-  
वित्तैर् मान्या यथा-क्रमम्।  
एतैः प्रभूतैः शूद्रो ऽपि  
वार्धके मानम् अर्हति  ॥ १.११६ ॥

वृद्ध-भारि-नृप-स्नात-  
स्त्री-रोगि-वर-चक्रिणाम्।  
पन्था देयो नृपस् तेषां  
मान्यः स्नातश् च भूपतेः  ॥ १.११७ ॥

इज्याऽध्ययन-दानानि  
वैश्यस्य क्षत्रियस्य च।  
प्रतिग्रहो ऽधिको विप्रे  
याजन+अध्यापने तथा  ॥ १.११८ ॥

प्रधानं क्षत्रिये कर्म  
प्रजानां परिपालनम्।  
कुसीद-कृषि-वाणिज्य-  
पाशुपाल्यं विशः स्मृतम्  ॥ १.११९ ॥

शूद्रस्य द्विज-शुश्रूषा  
तया ऽजीवन् वणिग् भवेत्।  
शिल्पैर् वा विविधैर् जीवेद्  
द्विजाति-हितम् आचरन्  ॥ १.१२० ॥

भार्या-रतिः शुचिर् भृत्य-  
भर्ता श्राद्ध-क्रिया-रतः।  
नमस्-कारेण मन्त्रेण  
पञ्च-यज्ञान् न हापयेत्  ॥ १.१२१ ॥  
अहिंसा सत्यम् अस्तेयं  
शौचम् इन्द्रिय-निग्रहः।  
दानं दमो दया क्षान्तिः  
सर्वेषां धर्म-साधनम्  ॥ १.१२२ ॥

वयो-बुद्ध्य्-अर्थ-वाग्-वेष-  
श्रुत+अभिजन-कर्मणाम्।  
आचरेत् सदृशीं वृत्तिम्  
अजिह्माम् अशठां तथा  ॥ १.१२३ ॥

त्रैवार्षिक+अधिक+अन्नो यः  
स हि सोमं पिबेद् द्विजः।  
प्राक्-सौमिकीः क्रियाः कुर्याद्  
यस्य +अन्नं वार्षिकं भवेत्  ॥ १.१२४ ॥

प्रतिसंवत्सरं सोमः  
पशुः प्रत्ययनं तथा।  
कर्तव्य +आग्रयणे१ष्टिश् च  
चातुर्मास्यानि चैव हि  ॥ १.१२५ ॥

एषाम् असम्भवे कुर्याद्  
इष्टिं वैश्वानरीं द्विजः।  
हीन-कल्पं न कुर्वीत  
सति द्रव्ये फल-प्रदम्  ॥ १.१२६ ॥

चाण्डालो जायते यज्ञ-  
करणाच् छूद्र-भिक्षितात्।  
यज्ञ+अर्थं लब्धम् अददद्  
भासः काको ऽपि वा भवेत्  ॥ १.१२७ ॥

कुशूल-कुम्भी-धान्यो वा  
त्र्याहिको ऽश्वस्तनो ऽपि वा।  
जीवेद् वा ऽपि शिल+उञ्छेन  
श्रेयान् एषां परः परः  ॥ १.१२८ ॥

## ०६ स्नातक-धर्म-प्रकरणम्

न स्वाध्याय-विरोध्य्-अर्थम्  
ईहेत न यतस् ततः।  
न विरुद्ध-प्रसङ्गेन  
सन्तोषी च भवेत् सदा  ॥ १.१२९ ॥

राज+अन्तेवासि-याज्येभ्यः  
सीदन्न् इच्छेद् धनं क्षुधा।  
दम्भि-हैतुक-पाखण्डि-  
बक-वृत्तींश् च वर्जयेत्  ॥ १.१३० ॥

शुक्ल+अम्बर-धरो नीच-  
केश-श्मश्रु-नखः शुचिः।  
न भार्या-दर्शने ऽश्नीयान्  
न +एक-वासा न संस्थितः  ॥ १.१३१ ॥

न संशयं प्रपद्येत  
न +अकस्माद् अप्रियं वदेत्।  
न +अहितं न +अनृतं चैव  
न स्तेनः स्यान् न वार्धुषी  ॥ १.१३२ ॥

दाक्षायणी ब्रह्म-सूत्री  
वेणुमान् स-कमण्डलुः।  
कुर्यात् प्रदक्षिणं देव-  
मृद्-गो-विप्र-वनस्पतीन्  ॥ १.१३३ ॥

न तु मेहेन् नदी-छाया-  
वर्त्म-गोष्ठ+अम्बु-भस्मसु।  
न प्रत्यग्न्य्-अर्क-गो-सोम-  
सन्ध्याऽम्बु-स्त्री-द्विजन्मनः  ॥ १.१३४ ॥

ने८क्षेत +अर्कं न नग्नां स्त्रीं  
न च संसृष्ट-मैथुनाम्।  
न च मूत्रं पुरीषं वा  
न +अशुची राहु-तारकाः  ॥ १.१३५ ॥

अयं मे वज्र इत्य् एवं  
सर्वं मन्त्रम् उदीरयेत्।  
वर्षत्य् अप्रावृतो गच्छेत्  
स्वपेत् प्रत्यक्-शिरा न च  ॥ १.१३६ ॥

ष्ठीवन+असृक्-शकृन्-मूत्र-  
रेतांस्य् अप्सु न निक्षिपेत् [रेतस्]।  
पादौ प्रतापयेन् न +अग्नौ  
न च +एनम् अभिलङ्घयेत्  ॥ १.१३७ ॥

जलं पिबेन् न +अञ्जलिना  
न शयानं प्रबोधयेत्।  
न +अक्षैः क्रीडेन् न धर्मघ्नैर्  
व्याधितैर् वा न संविशेत्  ॥ १.१३८ ॥

विरुद्धं वर्जयेत् कर्म  
प्रेत-धूमं नदी-तरम्।  
केश-भस्म-तुष+अङ्गार-  
कपालेषु च संस्थितिम्  ॥ १.१३९ ॥

न+आचक्षीत धयन्तीं गां  
न +अद्वारेण विशेत् क्वचित्।  
न राज्ञः प्रतिगृह्णीयाल्  
लुब्धस्य +उच्छास्त्र-वर्तिनः  ॥ १.१४० ॥

प्रतिग्रहे सूनि-चक्रि-  
ध्वजि-वेश्या-नर+अधिपाः।  
दुष्टा दश-गुणं पूर्वात्  
पूर्वाद् एते यथा-क्रमम्  ॥ १.१४१ ॥

अध्यायानाम् उपाकर्म  
श्रावण्यां श्रवणेन वा।  
हस्तेनौ७षधि-भावे वा  
पञ्चम्यां श्रावणस्य तु  ॥ १.१४२ ॥

पौष-मासस्य रोहिण्याम्  
अष्टकायाम् अथ +अपि वा।  
जल+अन्ते छन्दसां कुर्याद्  
उत्सर्गं विधिवद् बहिः  ॥ १.१४३ ॥

त्र्यहं प्रेतेष्व् अनध्यायः  
शिष्यर्त्विग्-गुरु-बन्धुषु।  
उपाकर्मणि च +उत्सर्गे  
स्व-शाखा-श्रोत्रिये तथा  ॥ १.१४४ ॥

[स्वाशाखा-श्रोत्रिये त्xत्]

सन्ध्या-गर्जित-निर्घात-  
भू-कम्प+उल्का-निपातने।  
समाप्य वेदं द्यु-निशम्  
आरण्यकम् अधीत्य च  ॥ १.१४५ ॥

पञ्चदश्यां चतुर्दश्याम्  
अष्टम्यां राहु-सूतके।  
ऋतु-सन्धिषु भुक्त्वा वा  
श्राद्धिकं प्रतिगृह्य च  ॥ १.१४६ ॥

पशु-मण्डूक-नकुल-  
श्व+अहि-मार्जार-मूषकैः।  
कृते ऽनन्तरे त्व् अहोरात्रं  
शक्र-पाते तथो९च्छ्रये  ॥ १.१४७ ॥

श्व-क्रोष्टृ-गर्दभ+उलूक-  
साम-बाणाऽऽर्त-निःस्वने।  
अमेध्य-शव-शूद्र+अन्त्य-  
श्मशान-पतित+अन्तिके  ॥ १.१४८ ॥

देशे ऽशुचाव् आत्मनि च  
विद्युत्-स्तनित-सम्प्लवे।  
भुक्त्व +आर्द्र-पाणिर् अम्भो ऽन्तर्  
अर्ध-रात्रे ऽति-मारुते  ॥ १.१४९ ॥

पांसु-प्रवर्षे दिग्-दाहे  
सन्ध्या-नीहार-भीतिषु।  
धावतः पूति-गन्धे च  
शिष्टे च गृहम् आगते  ॥ १.१५० ॥

खर+उष्ट्र-यान-हस्त्य्-अश्व-  
नौ-वृक्षे१रिण-रोहणे।  
सप्त-त्रिंशद्-अनध्यायान्  
एतांस् तात्कालिकान् विदुः  ॥ १.१५१ ॥

देवर्त्विक्-स्नातकाऽऽचार्य-  
राज्ञां छायां पर-स्त्रियाः।  
न+आक्रामेद् रक्त-विण्-मूत्र-  
ष्ठीवन+उद्वर्तनाऽऽदि च  ॥ १.१५२ ॥

विप्र+अहि-क्षत्रियाऽऽत्मानो  
न +अवज्ञेयाः कदाचन।  
आ-मृत्योः श्रियम् आकाङ्क्षेन्  
न कञ्चिन् मर्मणि स्पृशेत्  ॥ १.१५३ ॥

दूराद् उच्छिष्ट-विण्-मूत्र-  
पाद+अम्भांसि समुत्सृजेत्।  
श्रुति-स्मृत्य्-उदितं सम्यङ्  
नित्यम् आचारम् आचरेत्  ॥ १.१५४ ॥

गो-ब्राह्मण+अनल+अन्नानि  
न +उच्च्छिष्टो न पदा स्पृशेत्।  
न निन्दा-ताडने कुर्यात्  
पुत्रं शिष्यं च ताडयेत्  ॥ १.१५५ ॥

कर्मणा मनसा वाचा  
यत्नाद् धर्मं समाचरेत्।  
अस्वर्ग्यं लोक-विद्विष्टं  
धर्म्यम् अप्य् आचरेन् न तु  ॥ १.१५६ ॥

मातृ-पित्र्-अतिथि-भ्रातृ-  
जामि-सम्बन्धि-मातुलैः।  
वृद्ध-बालाऽऽतुराऽऽचार्य-  
वैद्य-संश्रित-बान्धवैः  ॥ १.१५७ ॥

ऋत्विक्-पुरोहित+अपत्य-  
भार्या-दास-सनाभिभिः।  
विवादं वर्जयित्वा तु  
सर्वांल् लोकाञ् जयेद् गृही  ॥ १.१५८ ॥

पञ्च पिण्डान् अनुद्धृत्य  
न स्नायात् पर-वारिषु।  
स्नायान् नदी-देव-खात-  
ह्रद-प्रस्रवणेषु च  ॥ १.१५९ ॥

पर-शय्या४सन+उद्यान-  
गृह-यानानि वर्जयेत्।  
अदत्तान्य् अग्नि-हीनस्य  
न +अन्नम् अद्याद् अनापदि  ॥ १.१६० ॥

कदर्य-बद्ध-चौराणां  
क्लीब-रङ्ग+अवतारिणाम्।  
वैण+अभिशस्त-वार्धुष्य-  
गणिका-गण-दीक्षिणाम्  ॥ १.१६१ ॥

चिकित्सकाऽऽतुर-क्रुद्ध-  
पुंश्चली-मत्त-विद्विषाम्।  
क्रूर+उग्र-पतित-व्रात्य-  
दाम्भिक+उच्छिष्ट-भोजिनाम्  ॥ १.१६२ ॥

अवीरा-स्त्री-स्वर्ण-कार-  
स्त्री-जित-ग्राम-याजिनाम्।  
शस्त्र-विक्रयि-कर्मार-  
तन्तु-वाय-श्व-वृत्तिनाम्  ॥ १.१६३ ॥

नृशंस-राज-रजक-  
कृतघ्न-वध-जीविनाम्।  
चैल-धाव-सुरा-जीव-  
सह+उपपति-वेश्मनाम्  ॥ १.१६४ ॥

पिशुन+अनृतिनोश् चैव  
तथा चाक्रिक-बन्दिनाम्।  
एषाम् अन्नं न भोक्तव्यं  
सोम-विक्रयिणस् तथा  ॥ १.१६५ ॥

शूद्रेषु दास-गो-पाल-  
कुल-मित्र+अर्ध-सीरिणः।  
भोज्य+अन्नाः नापितश् चैव  
यश् च+आत्मानं निवेदयेत्  ॥ १.१६६ ॥

## ०७ भक्ष्य+अभक्ष्य-प्रकरणम्

अनर्चितं वृथा-मांसं  
केश-कीट-समन्वितम्।  
शुक्तं पर्युषित+उच्छिष्टं  
श्व-स्पृष्टं पतिते३क्षितम्  ॥ १.१६७ ॥

उदक्या-स्पृष्ट-सङ्घुष्टं  
पर्याय+अन्नं च वर्जयेत्।  
गो-घ्रातं शकुन+उच्छिष्टं  
पदा स्पृष्टं च कामतः  ॥ १.१६८ ॥

अन्नं पर्युषितं भोज्यं  
स्नेह+अक्तं चिर-संस्थितम्।  
अस्नेहा अपि गो-धूम-  
यव-गो-रस-विक्रियाः  ॥ १.१६९ ॥

सन्धिन्य्-अनिर्दशा-वत्सा-  
गो-पयः परिवर्जयेत्।  
औष्ट्रम् ऐकशफं स्त्रैणम्  
आरण्यकम् अथ +अविकम्  ॥ १.१७० ॥

देवताऽर्थं हविः शिग्रुं  
लोहितान् व्रश्चनांस् तथा।  
अनुपाकृत-मांसानि  
विड्जानि कवकानि च  ॥ १.१७१ ॥

क्रव्याद-पक्षि-दात्यूह-  
शुक-प्रतुद-टिट्टिभान्।  
सारसै१कशफान् हंसान्  
सर्वांश् च ग्राम-वासिनः  ॥ १.१७२ ॥

कोयष्टि-प्लव-चक्राह्व-  
बलाका-बक-विष्किरान्।  
वृथा-कृसर-सम्याव-  
पायस+अपूप-शष्कुलीः  ॥ १.१७३ ॥

कलविङ्कं स-काकोलं  
कुररं रज्जु-दालकम्।  
जाल-पादान् खञ्जरीटान्  
अज्ञातांश् च मृग-द्विजान्  ॥ १.१७४ ॥  
चाषांश् च रक्त-पादांश् च  
सौनं वल्लूरम् एव च।  
मत्स्यांश् च कामतो जग्ध्वा  
स+उपवासस् त्र्यहं वसेत्  ॥ १.१७५ ॥

पलाण्डुं विड्-वराहं च  
छत्राकं ग्राम-कुक्कुटम्।  
लशुनं गृञ्जनं चैव  
जग्ध्वा चान्द्रायणं चरेत्  ॥ १.१७६ ॥

भक्ष्याः पञ्च-नखाः  
सेधा-गोधा-कच्छप-शल्लकाः।  
शशश् च मत्स्येष्व् अपि हि  
सिंह-तुण्डक-रोहिताः  ॥ १.१७७ ॥

तथा पाठीन-राजीव-  
सशल्काश् च द्विजातिभिः।  
अतः शृणुध्वं मांसस्य  
विधिं भक्षण-वर्जने  ॥ १.१७८ ॥

प्राण+अत्यये तथा श्राद्धे  
प्रोक्षिते द्विज-काम्यया।  
देवान् पितॄन् समभ्यर्च्य  
खादन् मांसं न दोष-भाक्  ॥ १.१७९ ॥

वसेत् स नरके घोरे  
दिनानि पशु-रोमभिः।  
सम्मितानि दुराचारो यो  
हन्त्य् अविधिना पशून्  ॥ १.१८० ॥

सर्वान् कामान् अवाप्नोति  
हय-मेध-फलं तथा।  
गृहे ऽपि निवसन् विप्रो  
मुनिर् मांस-विवर्जनात्  ॥ १.१८१ ॥

## ०८ द्रव्य-शुद्धि-प्रकरणम्

सौवर्ण-राजत+अब्जानाम्  
ऊर्ध्वपात्र-ग्रह+अश्मनाम्।  
शाक-रज्जु-मूल-फल-  
वासो-विदल-चर्मणाम्  ॥ १.१८२ ॥

पात्राणां चमसानां च  
वारिणा शुद्धिर् इष्यते।  
चरु-स्रुक्-स्रुव-सस्नेह-  
पात्राण्य् उष्णेन वारिणा  ॥ १.१८३ ॥

स्फ्य-शूर्प+अजिन-धान्यानां  
मुसल+उलूखल+अनसाम्।  
प्रोक्षणं संहतानां च  
बहूनां धान्य-वाससाम्  ॥ १.१८४ ॥

तक्षणं दारु-शृङ्ग+अस्थ्नां  
गो-वालैः फल-सम्भुवाम्।  
मार्जनं यज्ञ-पात्राणां  
पाणिना यज्ञ-कर्मणि  ॥ १.१८५ ॥

सो३षर+उदक-गो-मूत्रैः  
शुध्यत्य् आविक-कौशिकम्।  
स-श्री-फलैर् अंशु-पट्टं  
स+अरिष्टैः कुतपं तथा  ॥ १.१८६ ॥

स-गौर-सर्षपैः क्षौमं  
पुनः-पाकान् मही-मयम्।  
कारु-हस्तः शुचिः पण्यं  
भैक्षं योषिन्-मुखं तथा  ॥ १.१८७ ॥

भू-शुद्धिर् मार्जनाद् दाहात्  
कालाद् गो-क्रमणात् तथा।  
सेकाद् उल्लेखनाल् लेपाद्  
गृहं मार्जन-लेपनात्  ॥ १.१८८ ॥

गो-घ्राते ऽन्ने तथा केश-  
मक्षिका-कीट-दूषिते।  
सलिलं भस्म मृद् वा ऽपि  
प्रक्षेप्तव्यं विशुद्धये  ॥ १.१८९ ॥

त्रपु-सीसक-ताम्राणां  
क्षाराऽऽम्ल+उदक-वारिभिः।  
भस्म+अद्भिः कांस्य-लोहानां  
शुद्धिः प्लावो द्रवस्य च  ॥ १.१९० ॥

अमेध्य+अक्तस्य मृत्-तोयैः  
शुद्धिर् गन्धाऽऽदि-कर्षणात्।  
वाक्-शस्तम् अम्बु-निर्णिक्तम्  
अज्ञातं च सदा शुचि  ॥ १.१९१ ॥

शुचि गो-तृप्ति-कृत् तोयं  
प्रकृतिस्थं मही-गतम्।  
तथा मांसं श्व-चण्डाल-  
क्रव्यादाऽऽदि-निपातितम्  ॥ १.१९२ ॥

रश्मिर् अग्नी रजश्-छाया  
गौर् अश्वो वसुधा ऽनिलः।  
विप्रुषो मक्षिकाः स्पर्शे  
वत्सः प्रस्नवने शुचिः  ॥ १.१९३ ॥

अज+अश्वयोर् मुखं मेध्यं  
न गोर् न नरजा मलाः।  
पन्थानश् च विशुध्यन्ति  
सोम-सूर्य+अंशु-मारुतैः  ॥ १.१९४ ॥

मुखजा विप्रुषो मेध्यास्  
तथ +आचमन-बिन्दवः।  
श्मश्रु च+आस्य-गतं दन्त-  
सक्तं त्यक्त्वा ततः शुचिः  ॥ १.१९५ ॥

स्नात्वा पीत्वा क्षुते सुप्ते  
भुक्त्वा रथ्य+उपसर्पणे।  
आचान्तः पुनर् आचामेद्  
वासो विपरिधाय च  ॥ १.१९६ ॥

रथ्या-कर्दम-तोयानि  
स्पृष्टान्य् अन्त्य-श्व-वायसैः।  
मारुतेन +एव शुध्यन्ति  
पक्वे१ष्टक-चितानि च  ॥ १.१९७ ॥

## ०९ दान-प्रकरणम्

तपस् तप्त्वा ऽसृजद् ब्रह्मा  
ब्राह्मणान् वेद-गुप्तये।  
तृप्त्य्-अर्थं पितृ-देवानां  
धर्म-संरक्षणाय च  ॥ १.१९८ ॥

सर्वस्य प्रभवो विप्राः  
श्रुत+अध्ययन-शीलिनः।  
तेभ्यः क्रिया-पराः श्रेष्ठास्  
तेभ्यो ऽप्य् अध्यात्मवित्तमाः  ॥ १.१९९ ॥

न विद्यया केवलया  
तपसा वा ऽपि पात्रता।  
यत्र वृत्तम् इमे च +उभे  
तद् धि पात्रं प्रकीर्तितम्  ॥ १.२०० ॥

गो-भू-तिल-हिरण्याऽऽदि  
पात्रे दातव्यम् अर्चितम्।  
न +अपात्रे विदुषा किञ्चिद्  
आत्मनः श्रेय इच्छता  ॥ १.२०१ ॥

विद्या-तपोभ्यां हीनेन  
न तु ग्राह्यः प्रतिग्रहः।  
गृह्णन् प्रदातारम् अधो  
नयत्य् आत्मानम् एव च  ॥ १.२०२ ॥

दातव्यं प्रत्यहं पात्रे  
निमित्तेषु विशेषतः।  
याचितेन +अपि दातव्यं  
श्रद्धा-पूतं स्व-शक्तितः  ॥ १.२०३ ॥

हेम-शृङ्गी शफै रौप्यैः  
सु-शीला वस्त्र-संयुता।  
स-कांस्य-पात्रा दातव्या  
क्षीरिणी गौः स-दक्षिणा  ॥ १.२०४ ॥

दाता ऽस्याः स्वर्गम् आप्नोति  
वत्सरान् रोम-सम्मितान्।  
कपिला चेत् तारयति  
भूयश् च+आ-सप्तमं कुलम्  ॥ १.२०५ ॥

सवत्सा-रोम-तुल्यानि  
युगान्य् उभयतो-मुखीम्।  
दाता ऽस्याः स्वर्गम् आप्नोति  
पूर्वेण विधिना ददत्  ॥ १.२०६ ॥

यावद् वत्सस्य पादौ द्वौ  
मुखं योन्यां च दृश्यते।  
तावद् गौः पृथिवी ज्ञेया  
यावद् गर्भं न मुञ्चति  ॥ १.२०७ ॥

यथा-कथञ्चिद् दत्त्वा गां  
धेनुं वा ऽधेनुम् एव वा।  
अरोगाम् अपरिक्लिष्टां  
दाता स्वर्गे महीयते  ॥ १.२०८ ॥

श्रान्त-संवाहनं रोगि-  
परिचर्या सुर+अर्चनम्।  
पाद-शौचं द्विज+उच्छिष्ट-  
मार्जनं गो-प्रदानवत्  ॥ १.२०९ ॥  
भू-दीपांश् च +अन्न-वस्त्र+अम्भस्-  
तिल-सर्पिः-प्रतिश्रयान् (७२)।  
नैवेशिकं स्वर्ण-धुर्यं  
दत्त्वा स्वर्गे महीयते  ॥ १.२१० ॥

गृह-धान्य+अभय+उपानच्-  
छत्र-माल्य+अनुलेपनम्।  
यानं वृक्षं प्रियं शय्यां  
दत्त्वा ऽत्यन्तं सुखी भवेत्  ॥ १.२११ ॥

सर्व-धर्म-मयं ब्रह्म  
प्रदानेभ्यो ऽधिकं यतः।  
तद् ददत् समवाप्नोति  
ब्रह्म-लोकम् अविच्युतम्  ॥ १.२१२ ॥

प्रतिग्रह-समर्थो ऽपि  
न+आदत्ते यः प्रतिग्रहम्।  
ये लोका दान-शीलानां  
स तान् आप्नोति पुष्कलान्  ॥ १.२१३ ॥

कुशाः शाकं पयो मत्स्या  
गन्धाः पुष्पं दधि क्षितिः।  
मांसं शय्य +आसनं धानाः  
प्रत्याखेयं न वारि च  ॥ १.२१४ ॥

अयाचिताऽऽहृतं ग्राह्यम्  
अपि दुष्कृत-कर्मणः।  
अन्यत्र कुलटा-षण्ढ-  
पतितेभ्यस् तथा द्विषः  ॥ १.२१५ ॥  
देव+अतिथि-अर्चन-कृते  
गुरु-भृत्य+अर्थम् एव वा।  
सर्वतः प्रतिगृह्णीयाद्  
आत्म-वृत्त्य्-अर्थम् एव च  ॥ १.२१६ ॥

## १०. श्राद्ध-प्रकरणम्

अमावास्या ऽष्टका वृद्धिः  
कृष्ण-पक्षो ऽयन-द्वयम्।  
द्रव्यं ब्राह्मण-सम्पत्तिर्  
विषुवत् सूर्य-सङ्क्रमः  ॥ १.२१७ ॥

व्यतीपातो गज-च्छाया  
ग्रहणं चन्द्र-सूर्ययोः।  
श्राद्धं प्रति रुचिश् च +एते  
श्राद्ध-कालाः प्रकीर्तिताः  ॥ १.२१८ ॥

अग्र्यः सर्वेषु वेदेषु  
श्रोत्रियो ब्रह्मविद् युवा।  
वेद+अर्थविज् ज्येष्ठ-सामा  
त्रि-मधुस् त्रि-सुपर्णकः  ॥ १.२१९ ॥

स्वस्रीयर्त्विज्-जामातृ-  
याज्य-श्वशुर-मातुलाः।  
त्रिणाचिकेत-दौहित्र-  
शिष्य-सम्बन्धि-बान्धवाः  ॥ १.२२० ॥

कर्म-निष्ठास् तपो-निष्ठाः  
पञ्च+अग्निर् ब्रह्म-चारिणः।  
पितृ-मातृ-पराश् चैव  
ब्राह्मणाः श्राद्ध-सम्पदः  ॥ १.२२१ ॥

रोगी हीन+अतिरिक्त+अङ्गः  
काणः पौनर्भवस् तथा।  
अवकीर्णी कुण्ड-गोलौ  
कुनखी श्याव-दन्तकः  ॥ १.२२२ ॥

भृतक+अध्यापकः क्लीबः  
कन्या-दूष्य् अभिशस्तकः।  
मित्र-ध्रुक् पिशुनः सोम-  
विक्रयी परिविन्दकः  ॥ १.२२३ ॥

माता-पितृ-गुरु-त्यागी  
कुण्डाऽऽशी वृषलाऽऽत्मजः।  
पर-पूर्वा-पतिः स्तेनः  
कर्म-दुष्टाश् च निन्दिताः  ॥ १.२२४ ॥

निमन्त्रयेत पूर्वे-द्युर्  
ब्राह्मणान् आत्मवान् शुचिः।  
तैश् च +अपि संयतैर् भाव्यं  
मनो-वाक्-काय-कर्मभिः  ॥ १.२२५ ॥

अपर+अह्णे समभ्यर्च्य  
स्वागतेन+आगतांस् तु तान्।  
पवित्र-पाणिर् आचान्तान्  
आसनेषू७पवेशयेत्  ॥ १.२२६ ॥

युग्मान् दैवे यथा-शक्ति  
पित्र्ये ऽयुग्मांस् तथैव च।  
परिस्तृते शुचौ देशे  
दक्षिणा-प्रवणे तथा  ॥ १.२२७ ॥

द्वौ दैवे प्राक् त्रयः पित्र्य  
उदग् एकैकम् एव वा।  
मातामहानाम् अप्य् एवं  
तन्त्रं वा वैश्वदेविकम्  ॥ १.२२८ ॥

पाणि-प्रक्षालनं दत्त्वा  
विष्टर+अर्थं कुशान् अपि।  
आवाहयेद् अनुज्ञातो  
विश्वे देवास इत्य् ऋचा  ॥ १.२२९ ॥

यवैर् अन्ववकीर्य +अथ  
भाजने स-पवित्रके।  
शं नो देव्या पयः क्षिप्त्वा  
यवो ऽसी७ति यवांस् तथा  ॥ १.२३० ॥

या दिव्या इति मन्त्रेण  
हस्तेष्व् अर्घ्यं विनिक्षिपेत्।  
दत्त्वा उदकं गन्ध-माल्यं  
धूप-दानं स-दीपकम्   ॥ १.२३१ ॥

तथ +आच्छादन-दानं च  
कर-शौच+अर्थम् अम्बु च।  
अपसव्यं ततः कृत्वा  
पितॄणाम् अप्रदक्षिणम्  ॥ १.२३२ ॥

द्वि-गुणांस् तु कुशान् दत्त्वा ह्य्  
उषन्तस् त्वे९त्य् ऋचा पितॄन्।  
आवाह्य तद्-अनुज्ञातो  
जपेद् आयन्तु नस् ततः  ॥ १.२३३ ॥

अपहता इति तिलान्  
विकीर्य च समन्ततः।  
यव+अर्थास् तु तिलैः कार्याः  
कुर्याद् अर्घ्याऽऽदि पूर्ववत्  ॥ १.२३४ ॥

दत्त्वा अर्घ्यं संस्रवांस् तेषां  
पात्रे कृत्वा विधानतः।  
पितृभ्यः स्थानम् असी७ति  
न्युब्जं पात्रं करोत्य् अधः  ॥ १.२३५ ॥

अग्नौ करिष्यन्न् आदाय  
पृच्छत्य् अन्नं घृत-प्लुतम्।  
कुरुष्वे७त्य् अभ्यनुज्ञातो  
हुत्वा ऽग्नौ पितृ-यज्ञवत्  ॥ १.२३६ ॥

हुत-शेषं प्रदद्यात् तु  
भाजनेषु समाहितः।  
यथा-लाभ+उपपन्नेषु  
रौप्येषु च विशेषतः  ॥ १.२३७ ॥

दत्त्वा ऽन्नं पृथिवी-पात्रम्  
इति पात्र+अभिमन्त्रणम्।  
कृत्वे९दं विष्णुर् इत्य् अन्ने  
द्विज+अङ्गुष्ठं निवेशयेत्  ॥ १.२३८ ॥

स-व्याहृतिकां गायत्रीं  
मधु वाता इति त्र्यृचम्।  
जप्त्वा यथा-सुखं वाच्यं  
भुञ्जीरंस् ते ऽपि वाग्-यताः  ॥ १.२३९ ॥

अन्नम् इष्तं हविष्यं च  
दद्याद् अक्रोधनो ऽत्वरः।  
आ-तृप्तेस् तु पवित्राणि  
जप्त्वा पूर्व-जपं तथा  ॥ १.२४० ॥

अन्नम् आदाय तृप्ताः स्थ  
शेषं च +एव +अनुमान्य च।  
तद् अन्नं विकिरेद् भूमौ  
दद्याच् च +अपः सकृत् सकृत्  ॥ १.२४१ ॥

सर्वम् अन्नम् उपादाय  
स-तिलं दक्षिणा-मुखः।  
उच्छिष्ट-सन्निधौ पिण्डान्  
दद्याद् वै पितृ-यज्ञवत्  ॥ १.२४२ ॥

मातामहानाम् अप्य् एवं  
दद्याद् आचमनं ततः।  
स्वस्ति-वाच्यं ततः कुर्याद्  
अक्षय्य+उदकम् एव च  ॥ १.२४३ ॥

दत्त्वा तु दक्षिणां शक्त्या  
स्वधा-कारम् उदाहरेत्।  
वाच्यताम् इत्य् अनुज्ञातः  
प्रकृतेभ्यः स्वधो९च्यताम्  ॥ १.२४४ ॥

ब्रूयुर् अस्तु स्वधे९त्य् उक्ते  
भूमौ सिञ्चेत् ततो जलम् (८४)।  
विश्वे देवाश् च प्रीयन्तां  
विप्रैश् च +उक्त इदं जपेत्  ॥ १.२४५ ॥

दातारो नो ऽभिवर्धन्तां  
वेदाः सन्ततिर् एव च।  
श्रद्धा च नो मा व्यगमद्  
बहु देयं च नो ऽस्त्व् इति  ॥ १.२४६ ॥

इत्य् उक्त्वो९क्त्वा प्रिया वाचः  
प्रणिपत्य विसर्जयेत्।  
वाजे वाज इति प्रीतः  
पितृ-पूर्वं विसर्जनम्  ॥ १.२४७ ॥

यस्मिंस् तु संस्रवाः पूर्वम्  
अर्घ्य-पात्रे निवेशिताः।  
पितृ-पात्रं तद्-उत्तानं  
कृत्वा विप्रान् विसर्जयेत्  ॥ १.२४८ ॥

प्रदक्षिणम् अनुव्रज्य  
भुञ्जीत पितृ-सेवितम्।  
ब्रह्म-चारी भवेत् तां तु  
रजनीं ब्राह्मणैः सह  ॥ १.२४९ ॥

एवं प्रदक्षिणा४वृत्को  
वृद्धौ नान्दी-मुखान् पितॄन्।  
यजेत दधि कर्कन्धु-  
मिश्रान् पिण्डान् यवैः क्रियाः  ॥ १.२५० ॥

एक+उद्दिष्टं देव-हीनम्  
एक+अर्घ्यै१क-पवित्रकम्।  
आवाहन+अग्नौ-करण-  
रहितं ह्य् अपसव्यवत्  ॥ १.२५१ ॥

उपतिष्ठताम् अक्षय्य-  
स्थाने विप्र-विसर्जने।  
अभिरम्यताम् इति वदेद्  
ब्रूयुस् ते ऽभिरताः स्म ह  ॥ १.२५२ ॥

गन्ध+उदक-तिलैर् युक्तं  
कुर्यात् पात्र-चतुष्टयम्।  
अर्घ्य+अर्थं पितृ-पात्रेषु  
प्रेत-पात्रं प्रसेचयेत्  ॥ १.२५३ ॥

ये समाना इति द्वाभ्यां  
शेषं पूर्ववद् आचरेत्।  
एतत् सपिण्डी-करणम्  
एक+उद्दिष्टं स्त्रिया अपि  ॥ १.२५४ ॥

अर्वाक्-सपिण्डी-करणं  
यस्य संवत्सराद् भवेत्।  
तस्य +अप्य् अन्नं स+उद-कुम्भं  
दद्यात् संवत्सरं द्विजे  ॥ १.२५५ ॥

मृते ऽहनि प्रकर्तव्यं  
प्रतिमासं तु वत्सरम्।  
प्रतिसंवत्सरं च +एवम्  
आद्यम् एकादशे ऽहनि  ॥ १.२५६ ॥

पिण्डांस् तु गो-ऽज-विप्रेभ्यो  
दद्याद् अग्नौ जले ऽपि वा।  
प्रक्षिपेत् सत्सु विप्रेषु  
द्विज+उच्छिष्टं न मार्जयेत्  ॥ १.२५७ ॥

हविष्य+अन्नेन वै मासं  
पायसेन तु वत्सरम्।  
मात्स्य-हारिण-कौरभ-  
शाकुन-च्छाग-पार्षतैः  ॥ १.२५८ ॥

ऐण-रौरव-वाराह-  
शाशैर् मांसैर् यथा-क्रमम्।  
मास-वृद्ध्या ऽभितृप्यन्ति  
दत्तैर् इह पितामहाः  ॥ १.२५९ ॥

खड्दाऽऽमिषं महा-शल्कं  
मधु मुन्य्-अन्नम् एव वा।  
लौहाऽऽमिषं महा-शाकं  
मांसं वार्ध्रीणसस्य च  ॥ १.२६० ॥

यद् ददाति गयास्थश् च  
सर्वम् आनन्त्यम् अश्नुते।  
तथा वर्षा-त्रयोदश्यां  
मघासु च विशेषतः  ॥ १.२६१ ॥

कन्यां कन्या-वेदिनश् च  
पशून् वै सत्-सुतान् अपि।  
द्यूतं कृषिं वाणिज्यां च  
द्विशफै१कशफांस् तथा  ॥ १.२६२ ॥

ब्रह्म-वर्चस्विनः पुत्रान्  
स्वर्ण-रूप्ये स-कुप्यके।  
ज्ञाति-श्रैष्ठ्यं सर्व-कामान्  
आप्नोति श्राद्धदः सदा  ॥ १.२६३ ॥

प्रतिपत्-प्रभृतिष्व् एकां  
वर्जयित्वा चतुर्दशीम्।  
शस्त्रेण तु हता ये वै  
तेभ्यस् तत्र प्रदीयते  ॥ १.२६४ ॥  
स्वर्गं ह्य् अपत्यम् ओजश् च  
शौर्यं क्षेत्रं बलं तथा।  
पुत्रं श्रैष्ठ्यं च सौभाग्यं  
समृद्धिं मुख्यतां शुभम्  ॥ १.२६५ ॥

प्रवृत्त-चक्रतां चैव  
वाणिज्य-प्रभृतीन् अपि।  
अरोगित्वं यशो वीत-  
शोकतां परमां गतिम्  ॥ १.२६६ ॥

धनं वेदान् भिषक्-सिद्धिं  
कुप्यं गा अप्य् अज+अविकम्।  
अश्वान् आयुश् च विधिवद्  
यः श्राद्धं सम्प्रयच्छति  ॥ १.२६७ ॥

कृत्तिका४दि-भरण्य्-अन्तं  
स कामान् आप्नुयाद् इमान्।  
आस्तिकः श्रद्दधानश् च  
व्यपेत-मद-मत्सरः  ॥ १.२६८ ॥

वसु-रुद्र+अदिति-सुताः  
पितरः श्राद्ध-देवताः।  
प्रीणयन्ति मनुष्याणां  
पितॄन् श्राद्धेन तर्पिताः  ॥ १.२६९ ॥

आयुः प्रजां धनं विद्यां  
स्वर्गं मोक्षं सुखानि च।  
प्रयच्छन्ति तथा राज्यं  
प्रीता नॄणां पितामहाः  ॥ १.२७० ॥

## ११. गणपति-कल्प-प्रकरणम्

विनायकः कर्म-विघ्न-  
सिद्ध्य्-अर्थं विनियोजितः।  
गणानाम् आधिपत्ये च  
रुद्रेण ब्रह्मणा तथा  ॥ १.२७१ ॥

तेन +उपसृष्टो यस् तस्य  
लक्षणानि निबोधत।  
स्वप्ने ऽवगाहते ऽत्यर्थं  
जलं मुण्डांश् च पश्यति  ॥ १.२७२ ॥

काषाय-वाससश् चैव  
क्रव्यादांश् च +अधिरोहति।  
अन्त्यजैर् गर्दभैर् उष्ट्रैः  
सह +एकत्र +अवतिष्ठते  ॥ १.२७३ ॥

व्रजन्न् अपि तथ +आत्मानं  
मन्यते ऽनुगतं परैः।  
विमना विफलाऽऽरम्भः  
संसीदत्य् अनिमित्ततः  ॥ १.२७४ ॥

तेन +उपसृष्टो लभते  
न राज्यं राज-नन्दनः।  
कुमारी च न भर्तारम्  
अपत्यं गर्भम् अङ्गना  ॥ १.२७५ ॥

आचार्यत्वं श्रोत्रियश् च  
न शिष्यो ऽध्ययनं तथा।  
वणिग्-लाभं न च+आप्नोति  
कृषिं च +अपि कृषी-वलः  ॥ १.२७६ ॥

स्नपनं तस्य कर्तव्यं  
पुण्ये ऽह्नि विधि-पूर्वकम्।  
गौर-सर्षप-कल्केन  
साऽऽज्येन +उत्सादितस्य च  ॥ १.२७७ ॥

सर्व+अउषधैः सर्व-गन्धैर्  
विलिप्त-शिरसस् तथा।  
भद्राऽऽसन+उपविष्टस्य  
स्वस्ति-वाच्या द्विजाः शुभाः  ॥ १.२७८ ॥

अश्व-स्थानाद् गज-स्थानाद्  
वल्मीकात् सङ्गमाद् ह्रदात्।  
मृत्तिकां रोचनां गन्धान्  
गुग्गुलुं च +अप्सु निक्षिपेत्  ॥ १.२७९ ॥

या आहृता ह्य् एक-वर्णैश्  
चतुर्भिः कलशैर् ह्रदात्।  
चर्मण्य् आनडुहे रक्ते  
स्थाप्यं भद्राऽऽसनं ततः  ॥ १.२८० ॥

सहस्र+अक्षं शत-धारम्  
ऋषिभिः पावनं कृतम्।  
तेन त्वाम् अभिषिञ्चामि  
पावमान्यः पुनन्तु ते  ॥ १.२८१ ॥

भगं ते वरुणो राजा  
भगं सूर्यो बृहस्पतिः।  
भगम् इन्द्रश् च वायुश् च  
भगं सप्तर्षयो ददुः  ॥ १.२८२ ॥

यत् ते केशेषु दौर्भाग्यं  
सीमन्ते यच् च मूर्धनि।  
ललाटे कर्णयोर् अक्ष्णोर्  
आपस् तद् घ्नन्तु सर्वदा  ॥ १.२८३ ॥

स्नातस्य सार्षपं तैलं  
स्रुवेण +औदुम्बरेण तु।  
जुहुयान् मूर्धनि कुशान्  
सव्येन परिगृह्य च  ॥ १.२८४ ॥

मितश् च सम्मितश् चैव  
तथा शाल-कटङ्कटौ।  
कूश्माण्डो राज-पुत्रश् चे७त्य्  
अन्ते स्वाहा-समन्वितैः  ॥ १.२८५ ॥

नामभिर् बलि-मन्त्रैश् च  
नमस्-कार-समन्वितैः।  
दद्याच् चतुष्-पथे शूर्पे  
कुशान् आस्तीर्य सर्वतः (१०१)  ॥ १.२८६ ॥

कृत+अकृतांस् तण्डुलांश् च  
पललौ१दनम् एव च।  
मत्स्यान् पक्वांस् तथैव +अमान्  
मांसम् एतावद् एव तु  ॥ १.२८७ ॥

पुष्पं चित्रं सु-गन्धं च  
सुरां च त्रिविधाम् अपि।  
मूलकं पूरिक+अपूपांस्  
तथैव +उण्डेरक-स्रजः  ॥ १.२८८ ॥

दध्य् अन्नं पायसं चैव  
गुड-पिष्टं स-मोदकम्।  
एतान् सर्वान् समाहृत्य  
भूमौ कृत्वा ततः शिरः  ॥ १.२८९ ॥

विनायकस्य जननीम्  
उपतिष्ठेत् ततो ऽम्बिकाम्।  
दूर्वा-सर्षप-पुष्पाणां  
दत्त्वा ऽर्घ्यं पूर्णम् अञ्जलिम् (१०२)  ॥ १.२९० ॥

रूपं देहि यशो देहि  
भगं भवति देहि मे।  
पुत्रान् देहि धनं देहि  
सर्व-कामांश् च देहि मे  ॥ १.२९१ ॥

ततः शुक्ल+अम्बर-धरः  
शुक्ल-माल्य+अनुलेपनः।  
ब्राह्मणान् भोजयेद् दद्याद्  
वस्त्र-युग्मं गुरोर् अपि  ॥ १.२९२ ॥

एवं विनायकं पूज्य  
ग्रहांश् चैव विधानतः।  
कर्मणां फलम् आप्नोति  
श्रियं च+आप्नोत्य् अनुत्तमाम्  ॥ १.२९३ ॥

आदित्यस्य सदा पूजां  
तिलकं स्वामिनस् तथा।  
महा-गणपतेश् चैव  
कुर्वन् सिद्धिम् अवाप्नुयात्  ॥ १.२९४ ॥

## १२. ग्रह-शान्ति-प्रकरणम्

श्री-कामः शान्ति-कामो वा  
ग्रह-यज्ञं समाचरेत्।  
वृष्ट्य्-आयुः-पुष्टि-कामो वा  
तथैव +अभिचरन्न् अपि  ॥ १.२९५ ॥

सूर्यः सोमो मही-पुत्रः  
सोम-पुत्रो बृहस्पतिः।  
शुक्रः शनैश्चरो राहुः  
केतुश् च +इति ग्रहाः स्मृताः  ॥ १.२९६ ॥

ताम्रकात् स्फटिकाद् रक्त-  
चन्दनात् स्वर्णकाद् उभौ।  
राजताद् अयसः सीसात्  
कांस्यात् कार्या ग्रहाः क्रमात्  ॥ १.२९७ ॥

स्व-वर्णैर् वा पटे लेख्या  
गन्धैर् मण्डलकेषु वा।  
यथा-वर्णं प्रदेयानि  
वासांसि कुसुमानि च  ॥ १.२९८ ॥

गन्धाश् च बलयश् चैव  
धूपो देयश् च गुग्गुलुः।  
कर्तव्या मन्त्रवन्तश् च  
चरवः प्रतिदैवतम्  ॥ १.२९९ ॥  
आकृष्णेन इमं देवा  
अग्निर् मूर्धा दिवः ककुत्।  
उद्बुध्यस्व +इति च ऋचो  
यथा-सङ्ख्यं प्रकीर्तिताः  ॥ १.३०० ॥

बृहस्पते ऽति यद् अर्यस्  
तथैव +अन्नात् परिस्रुतः।  
शं नो देवीस् तथा काण्डात्  
केतुं कृण्वन्न् इमांस् तथा  ॥ १.३०१ ॥

अर्कः पलाशः खदिर  
अपामार्गो ऽथ पिप्पलः।  
उदुम्बरः शमी दूर्वा  
कुशाश् च समिधः क्रमात्  ॥ १.३०२ ॥

एकैकस्य त्व् अष्ट-शतम्  
अष्टाविंशतिर् एव वा।  
होतव्या मधु-सर्पिर्भ्यां  
दध्ना क्षीरेण वा युताः  ॥ १.३०३ ॥

गुडौ१दनं पायसं च  
हविष्यं क्षीर-षाष्टिकम्।  
दध्य्-ओदनं हविश् चूर्णं  
मांसं चित्र+अन्नम् एव च  ॥ १.३०४ ॥

दद्याद् ग्रह-क्रमाद् एवं  
द्विजेभ्यो भोजनं बुधः।  
शक्तितो वा यथा-लाभं  
सत्-कृत्य विधि-पूर्वकम्  ॥ १.३०५ ॥

धेनुः शङ्खस् तथा ऽनड्वान्  
हेम वासो हयः क्रमात्।  
कृष्णा गौर् आयसं छाग  
एता वै दक्षिणाः स्मृताः  ॥ १.३०६ ॥

यश् च यस्य यदा दुःस्थः  
स तं यत्नेन पूजयेत्।  
ब्रह्मणै९षां वरो दत्तः  
पूजिताः पूजयिष्यथ  ॥ १.३०७ ॥

ग्रह+अधीना नरे१न्द्राणाम्  
उच्छ्रायाः पतनानि च।  
भाव+अभावौ च जगतस्  
तस्मात् पूज्यतमा ग्रहाः  ॥ १.३०८ ॥

ग्रहाणाम् इदम् आतिथ्यं  
कुर्यात् संवत्सराद् अपि।  
आरोग्य-बल-सम्पन्नो  
जीवेत् स शरदः शतम्  ॥ १.३०८अ ॥

## १३. राजधर्म-प्रकरणम्

महो२त्साहः स्थूल-लक्षः  
कृतज्ञो वृद्ध-सेवकः।  
विनीतः सत्त्व-सम्पन्नः  
कुलीनः सत्य-वाक् शुचिः  ॥ १.३०९ ॥

अदीर्घ-सूत्रः स्मृतिमान्  
अक्षुद्रो ऽपरुषस् तथा।  
धार्मिको ऽव्यसनश् चैव  
प्राज्ञः शूरो रहस्यवित्  ॥ १.३१० ॥

स्व-रन्ध्र-गोप्ता ऽन्वीक्षिक्यां  
दण्ड-नीत्यां तथैव च।  
विनीतस् त्व् अथ वार्तायां  
त्रय्यां चैव नर+अधिपः  ॥ १.३११ ॥

स मन्त्रिणः प्रकुर्वीत  
प्राज्ञान् मौलान् स्थिरान् शुचीन्(१०८)।  
तैः सार्धं चिन्तयेद् राज्यं  
विप्रेण +अथ ततः स्वयम्  ॥ १.३१२ ॥

पुरोहितं प्रकुर्वीत  
दैवज्ञम् उदित+उदितम्।  
दण्ड-नीत्यां च कुशलम्  
अथर्व+अङ्गिरसे तथा  ॥ १.३१३ ॥

श्रौत-स्मार्त-क्रिया-हेतोर्  
वृणुयाद् एव च र्त्विजः।  
यज्ञांश् चैव प्रकुर्वीत  
विधिवद् भूरि-दक्षिणान्  ॥ १.३१४ ॥

भोगांश् च दद्याद् विप्रेभ्यो  
वसूनि विविधानि च।  
अक्षयो ऽयं निधी राज्ञां  
यद् विप्रेषू७पपादितम्  ॥ १.३१५ ॥

अस्कन्नम् अव्यथं चैव  
प्रायश्चित्तैर् अदूषितम्।  
अग्नेः सकाशाद् विप्र+अग्नौ  
हुतं श्रेष्ठम् इह +उच्यते  ॥ १.३१६ ॥

अलब्धम् ईहेद् धर्मेण  
लब्धं यत्नेन पालयेत्।  
पालितं वर्धयेन् नीत्या  
वृद्धं पात्रेषु निक्षिपेत्  ॥ १.३१७ ॥

दत्त्वा भूमिं निबन्धं वा  
कृत्वा लेख्यं तु कारयेत् (११०)।  
आगामि-भद्र-नृपति-  
परिज्ञानाय पार्थिवः  ॥ १.३१८ ॥

पटे वा ताम्र-पट्टे वा  
स्व-मुद्रो२परि-चिह्नितम्।  
अभिलेख्य+आत्मनो वंश्यान्  
आत्मानं च मही-पतिः  ॥ १.३१९ ॥

प्रतिग्रह-परीमाणं  
दान-च्छेद+उपवर्णनम्।  
स्व-हस्त-काल-सम्पन्नं  
शासनं कारयेत् स्थिरम्  ॥ १.३२० ॥

रम्यं पशव्यम् आजीव्यं  
जाङ्गलं देशम् आवसेत्।  
तत्र दुर्गाणि कुर्वीत  
जन-कोशाऽऽत्म-गुप्तये  ॥ १.३२१ ॥

तत्र तत्र च निष्णातान्  
अध्यक्षान् कुशलान् शुचीन्।  
प्रकुर्याद् आय-कर्म+अन्त-  
व्यय-कर्मसु च +उद्यतान्  ॥ १.३२२ ॥

न +अतः परतरो धर्मो  
नृपाणां यद् रण+अर्जितम्।  
विप्रेभ्यो दीयते द्रव्यं  
प्रजाभ्यश् च +अभयं सदा  ॥ १.३२३ ॥

य आहवेषु वध्यन्ते  
भूम्य्-अर्थम् अपराङ्-मुखाः।  
अकूटैर् आयुधैर् यान्ति  
ते स्वर्गं योगिनो यथा  ॥ १.३२४ ॥

पदानि क्रतु-तुल्यानि  
भग्नेष्व् अविनिवर्तिनाम्।  
राजा सुकृतम् आदत्ते  
हतानां विपलायिनाम्  ॥ १.३२५ ॥

तव +अहं-वादिनं क्लीबं  
निर्हेतिं पर-सङ्गतम्।  
न हन्याद् विनिवृत्तं च  
युद्ध-प्रेक्षणकाऽऽदिकम्  ॥ १.३२६ ॥

कृत-रक्षः समुत्थाय  
पश्येद् आय-व्ययौ स्वयम्।  
व्यवहारांस् ततो दृष्ट्वा  
स्नात्वा भुञ्जीत कामतः  ॥ १.३२७ ॥

हिरण्यं व्यापृताऽऽनीतं  
भाण्डाऽऽगारेषु निक्षिपेत्।  
पश्येच् चारांस् ततो दूतान्  
प्रेषयेन् मन्त्रि-सङ्गतः  ॥ १.३२८ ॥

ततः स्वैर-विहारी स्यान्  
मन्त्रिभिर् वा समागतः।  
बलानां दर्शनं कृत्वा  
सेनान्या सह चिन्तयेत्  ॥ १.३२९ ॥

सन्ध्याम् उपास्य शृणुयाच्  
चाराणां गूढ-भाषितम्।  
गीत-नृत्यैश् च भुञ्जीत  
पठेत् स्वाध्यायम् एव च  ॥ १.३३० ॥

संविशेत् तूर्य-घोषेण  
प्रतिबुध्येत् तथैव च [त्xत्: प्रतिबुद्ध्यत्]।  
शास्त्राणि चिन्तयेद् बुद्ध्या  
सर्व-कर्तव्यतास् तथा  ॥ १.३३१ ॥

प्रेषयेच् च ततश् चारान्  
स्वेष्व् अन्येषु च साऽऽदरान्।  
ऋत्विक्-पुरोहिताऽऽचार्यैर्  
आशीर्भिर् अभिनन्दितः  ॥ १.३३२ ॥

दृष्ट्वा ज्योतिर्विदो वैद्यान्  
दद्याद् गां काञ्चनं महीम्।  
नैवेशिकानि च ततः  
श्रोत्रियेभ्यो गृहाणि च  ॥ १.३३३ ॥

ब्राह्मणेषु क्षमी स्निग्धेष्व्  
अजिह्मः क्रोधनो ऽरिषु।  
स्याद् राजा भृत्य-वर्गेषु  
प्रजासु च यथा पिता  ॥ १.३३४ ॥

पुण्यात् षड्-भागम् आदत्ते  
न्यायेन परिपालयन्।  
सर्व-दान+अधिकं यस्मात्  
प्रजानां परिपालनम्  ॥ १.३३५ ॥

चाट-तस्कर-दुर्वृत्त-  
महा-साहसिकाऽऽदिभिः।  
पीड्यमानाः प्रजा रक्षेत्  
कायस्थैश् च विशेषतः  ॥ १.३३६ ॥

अरक्ष्यमाणाः कुर्वन्ति  
यत्-किञ्चित् किल्बिषं प्रजाः।  
तस्मात् तु नृपतेर् अर्धं  
यस्माद् गृह्णात्य् असौ करान्  ॥ १.३३७ ॥

ये राष्ट्र+अधिकृतास् तेषां  
चारैर् ज्ञात्वा विचेष्टितम्।  
साधून् सम्मानयेद् राजा  
विपरीतांश् च घातयेत्  ॥ १.३३८ ॥

उत्कोच-जीविनो द्रव्य-  
हीनान् कृत्वा विवासयेत्।  
सद्-दान-मान-सत्कारान्  
श्रोत्रियान् वासयेत् सदा  ॥ १.३३९ ॥

अन्यायेन नृपो राष्ट्रात्  
स्व-कोशं यो ऽभिवर्धयेत्।  
सो ऽचिराद् विगत-श्रीको  
नाशम् एति स-बान्धवः  ॥ १.३४० ॥

प्रजा-पीडन-सन्तापात्  
समुद्भूतो हुताशनः।  
राज्ञः कुलं श्रियं प्राणांश्  
च +अदग्ध्वा न निवर्तते  ॥ १.३४१ ॥

य एव नृपतेर् धर्मः  
स्व-राष्ट्र-परिपालने।  
तम् एव कृत्स्नम् आप्नोति  
पर-राष्ट्रं वशं नयन्  ॥ १.३४२ ॥

यस्मिन् देशे य आचारो  
व्यवहारः कुल-स्थितिः।  
तथैव परिपाल्यो ऽसौ  
यदा वशम् उपागतः  ॥ १.३४३ ॥

मन्त्र-मूलं यतो राज्यं  
तस्मान् मन्त्रं सु-रक्षितम्।  
कुर्याद् यथा ऽस्य न विदुः  
कर्मणाम् आ-फल+उदयात्  ॥ १.३४४ ॥

अरिर् मित्रम् उदासीनो  
ऽनन्तरस् तत्-परः परः।  
क्रमशो मण्डलं चिन्त्यं  
सामाऽऽदिभिर् उपक्रमैः  ॥ १.३४५ ॥

उपायाः साम दानं च  
भेदो दण्डस् तथैव च।  
सम्यक्-प्रयुक्ताः सिध्येयुर्  
दण्डस् त्व् अगतिका गतिः  ॥ १.३४६ ॥

सन्धिं च विग्रहं यानम्  
आसनं संश्रयं तथा।  
द्वैधी-भावं गुणान् एतान्  
यथावत् परिकल्पयेत्  ॥ १.३४७ ॥

यदा सस्य-गुण+उपेतं  
पर-राष्ट्रं तदा व्रजेत्।  
परश् च हीन आत्मा च  
हृष्ट-वाहन-पूरुषः  ॥ १.३४८ ॥

दैवे पुरुष-कारे च  
कर्म-सिद्धिर् व्यवस्थिता।  
तत्र दैवम् अभिव्यक्तं  
पौरुषं पौर्वदेहिकम्  ॥ १.३४९ ॥

केचिद् दैवात् स्वभावाद् वा  
कालात् पुरुष-कारतः।  
संयोगे केचिद् इच्छन्ति  
फलं कुशल-बुद्धयः  ॥ १.३५० ॥

यथा ह्य् एकेन चक्रेण  
रथस्य न गतिर् भवेत्।  
एवं पुरुष-कारेण  
विना दैवं न सिध्यति  ॥ १.३५१ ॥

हिरण्य-भूमि-लाभेभ्यो  
मित्र-लब्धिर् वरा यतः।  
अतो यतेत तत्-प्राप्त्यै  
रक्षेत् सत्यं समाहितः  ॥ १.३५२ ॥

स्वाम्य् अमात्या जनो दुर्गं  
कोशो दण्डस् तथैव च।  
मित्राण्य् एताः प्रकृतयो  
राज्यं सप्त+अङ्गम् उच्यते  ॥ १.३५३ ॥  
तद् अवाप्य नृपो दण्डं  
दुर्वृत्तेषु निपातयेत्।  
धर्मो हि दण्ड-रूपेण  
ब्रह्मणा निर्मितः पुरा  ॥ १.३५४ ॥

स नेतुं न्यायतो ऽशक्यो  
लुब्धेन +अकृत-बुद्धिना।  
सत्य-सन्धेन शुचिना  
सु-सहायेन धीमता  ॥ १.३५५ ॥

यथा-शास्त्रं प्रयुक्तः सन्  
स-देव+असुर-मानवम्।  
जगद् आनन्दयेत् सर्वम्  
अन्यथा तत् प्रकोपयेत्  ॥ १.३५६ ॥  
अधर्म-दण्डनं स्वर्ग-  
कीर्ति-लोक-विनाशनम्।  
सम्यक् तु दण्डनं राज्ञः  
स्वर्ग-कीर्ति-जयाऽऽवहम्  ॥ १.३५७ ॥

अपि भ्राता सुतो ऽर्घ्यो वा  
श्वशुरो मातुलो ऽपि वा।  
न +अदण्ड्यो नाम राज्ञो ऽस्ति  
धर्माद् विचलितः स्वकात्  ॥ १.३५८ ॥

यो दण्ड्यान् दण्डयेद् राजा  
सम्यग् वध्यांश् च घातयेत्।  
इष्टं स्यात् क्रतुभिस् तेन  
समाप्त-वर-दक्षिणैः  ॥ १.३५९ ॥

इति सञ्चिन्त्य नृपतिः  
क्रतु-तुल्य-फलं पृथक्।  
व्यवहारान् स्वयं पश्येत्  
सभ्यैः परिवृतो ऽन्वहम्  ॥ १.३६० ॥

कुलानि जातीः श्रेणीश् च  
गणान् जानपदान् अपि।  
स्व-धर्माच् चलितान् राजा  
विनीय स्थापयेत् पथि  ॥ १.३६१ ॥

जाल-सूर्य-मरीचिस्थं  
त्रस-रेणू रजः स्मृतम्।  
ते ऽष्टौ लिक्षा तु तास् तिस्रो  
राज-सर्षप उच्यते  ॥ १.३६२ ॥

गौरस् तु ते त्रयः षट् ते  
यवो मध्यस् तु ते त्रयः।  
कृष्णलः पञ्च ते माषस्  
ते सुवर्णस् तु षोडश  ॥ १.३६३ ॥

पलं सुवर्णाश् चत्वारः  
पञ्च वा ऽपि प्रकीर्तितम्।  
द्वे कृष्णले रूप्य-माषो  
धरणं षोडश +एव ते  ॥ १.३६४ ॥

शत-मानं तु दशभिर्  
धरणैः पलम् एव तु।  
निष्कं सुवर्णाश् चत्वारः  
कार्षिकस् ताम्रिकः पणः  ॥ १.३६५ ॥

स+अशीति-पण-साहस्रो  
दण्ड उत्तम-साहसः।  
तद्-अर्धं मध्यमः प्रोक्तस्  
तद्-अर्धम् अधमः स्मृतः  ॥ १.३६६ ॥

धिग्-दण्डस् त्व् अथ वाग्-दण्डो  
धन-दण्डो वधस् तथा।  
योज्या व्यस्ताः समस्ता वा ह्य्  
अपराध-वशाद् इमे  ॥ १.३६७ ॥

ज्ञात्वा ऽपराधं देशं च  
कालं बलम् अथ +अपि वा।  
वयः कर्म च वित्तं च  
दण्डं दण्ड्येषु पातयेत्  ॥ १.३६८ ॥

