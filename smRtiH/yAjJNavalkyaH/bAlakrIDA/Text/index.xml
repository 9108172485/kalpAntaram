<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;Text on संस्कारे विश्वासटिप्पन्यः</title>
    <link>https://vishvAsa.github.io/kalpAntaram/smRtiH/yAjJNavalkyaH/bAlakrIDA/Text/</link>
    <description>Recent content in &#43;Text on संस्कारे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/kalpAntaram/smRtiH/yAjJNavalkyaH/bAlakrIDA/Text/index.xml" rel="self" type="application/rss+xml" />
    <item>
      <title>०१ आचाराध्यायः</title>
      <link>https://vishvAsa.github.io/kalpAntaram/smRtiH/yAjJNavalkyaH/bAlakrIDA/Text/01_AchArAdhyAyaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRtiH/yAjJNavalkyaH/bAlakrIDA/Text/01_AchArAdhyAyaH/</guid>
      <description>आचाराध्यायः
यो बिभर्ति नमस् तस्मै चन्द्रस्य कलयः कलाम् ।
गौरीगण्डस्थलज्योत्स्नानिष्पन्दगलिताम् इव ॥१॥
प्रसक्तचिन्त्यद्युतिमण्डलात्मसामर्ग्यजुर्भिस् तपनात् तपोभिः ।
जयत्य् असौ येन विधातृधाम्नो यजूंषि शुक्लानि समाहृतानि ॥२॥
सुश्लिष्टवेदमूलः पावनशाखो महाध्वरस्कन्धः ।
हारित्रिवर्गकुसुमो मोक्षफलो जयति विध्यर्थः ॥३॥
मायाभिर् इन्द्रं पुरुरूपम् एकं जागर्ति यत् सुप्तम् अपीत्य् अवैति ।
दूरङ्गमं द्योतनवद् द्युतीनां तन् मे मनः शिवसङ्कल्पम् अस्तु ॥४॥
प्रणम्यार्कं महानागं तिलकस्वामिनं तथा ।
विनायकं सद्गोभिः स्मृतिर् उद्द्योत्यते मया ॥ ५ ॥
योगीश्वरम् इत्यादि याज्ञवल्कीयम् इदं धर्मशास्त्रं व्याचिख्यासया प्रस्तूयते, अभ्युदयहेतुत्वात् तद्धेतौ च वस्तुनि महाप्रयोजनत्वाद् व्याख्यानादिप्रयासस्य । तथा चाम्नायः: &amp;ldquo;प्रिये स्वाध्यायप्रवचने भवतः । युक्तमना भवति । अपराधीनो ऽहर् अहर् अर्थान् साधयते । सुखं स्वपिति । परमचिकित्सकश् चात्मनो भवति । इन्द्रियसंयमश् च, एकाग्रता, प्रज्ञावृद्धिः, यशो, लोकपक्तिः&amp;rdquo; इत्यादि (श्ब् ११।५।७) । प्रवचनग्रहणं चात्र ग्रन्थकरणादाव् अप्य् उपलक्षणार्थं द्रष्टव्यम् । कथं पुनर् अभ्युदयः शास्त्रस्य इत्य् आदित एव प्रपञ्चनीयं, शास्त्रप्रयोजनत्वात्, सर्वत्रैव हि शास्त्रारम्भे प्रयोजनं वाच्यम् इति स्थितेः । तथा चाह ।</description>
    </item>
    
    <item>
      <title>०२ व्यवहाराध्यायः</title>
      <link>https://vishvAsa.github.io/kalpAntaram/smRtiH/yAjJNavalkyaH/bAlakrIDA/Text/02_vyavahArAdhyAyaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRtiH/yAjJNavalkyaH/bAlakrIDA/Text/02_vyavahArAdhyAyaH/</guid>
      <description>व्यवहाराध्यायः
 अथ सामान्यन्यायप्रकरणम् ।
श्रियः समुदयं प्राप्तुम् इच्छता विजिगीषुणा समृद्ध्यै राज्ञा प्रयत्नाद् अमित्रराज्यन्य् आच्छिद्य स्वराज्यं विवर्धनीयम् इत्य् उक्तम् । तत्रापि कष्टतमाः खल्व् अरयः कापटिककुयन्त्रव्यवहारिणो दस्यवः । तेभ्यो पि राष्ट्रं रक्षणियम् इत्य् एतद् अप्य् उक्तम् । अथेदानीं तदुद्धरणप्रकारविवेकार्थं व्यवहारनिरूपणं प्रस्तौति ।
 व्यवहारान् नृपः पश्येद् विद्वद्भिर् ब्राह्मणैः सह ।
 ** धर्मशास्त्रानुसारेण क्रोधलोभविवर्जितः ॥ २।१ ॥**
ननु चैतत् प्राग् एवोक्तम् &amp;ldquo;इति संचिन्त्य नृपतिः&amp;rdquo; (य्ध् १।३५५) इत्य् अत्र । सत्यम् । गुणार्थस् त्व् अयम् आरम्भः, न कोशसंचिचीषयार्थप्रधानो भवेत् । धर्मशास्त्रानुसारेणैव व्यवहारान् नृपः पश्येद् इत्य् अर्थः । किं च विद्वद्भिर् ब्राह्मणैः सह । प्रवक्तृत्वे ऽपि ब्राह्मणाणां नृपसहायोपयोगितैव । द्रष्टा तु निग्रहानुग्रहसामर्थ्याद् राजैव । अत एवोक्तं क्रोधलोभविवर्जित इति । समर्थेनापि धर्मशास्त्रानुसारिणा भाव्यम् । न क्रोधादिवशेनान्यथा व्यवहर्तव्यम् इत्य् अर्थः । एकत्वे ऽपि व्यवहारस्य स्वकीयविशेषापेक्षया बहुवचनम् । यथाह मनुः: &amp;ldquo;तेषाम् आद्यम् ऋणादानम्&amp;rdquo; इत्यादि (म्ध् ८।४) । नारदश् च: &amp;ldquo;चतुष्पादश् चतुर्व्यापी&amp;rdquo; इत्यादि (न्स्म् मा १।८) ॥ १ ॥</description>
    </item>
    
    <item>
      <title>०३ प्रायश्चित्ताध्यायः</title>
      <link>https://vishvAsa.github.io/kalpAntaram/smRtiH/yAjJNavalkyaH/bAlakrIDA/Text/03_prAyashchittAdhyAyaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRtiH/yAjJNavalkyaH/bAlakrIDA/Text/03_prAyashchittAdhyAyaH/</guid>
      <description>प्रायश्चित्ताध्याय
अथाशौचप्रकरणम् ।
श्रियाम् अव्यभिचरितनिर्व्याजप्राप्तिहेतुतया कण्टकोद्धरणं राजधर्मत्वेनानेकधा व्यवहारप्रकरणे विप्रकीर्णतयोक्तम् । सर्ववर्णानां चाश्रमद्वयसाधारणो धर्म उक्तः । अथेदानीम् आश्रमान्तरं प्रसक्तम् अप्य् उत्कृष्य पूर्वाश्रमशेषभूतां प्रेतशुद्धिम् एव तावत् प्रस्तौति । कस्मात् पुनः प्रसक्तम् अप्य् आश्रमान्तराभिधानम् उत्कृष्यते । वर्णमात्रसंबन्धितयाप्य् उच्यमाना प्रेतक्रिया तद्व्यतिरेकेणैव यथा स्यात्, प्रतिपत्त्यन्तरं च तच्छरीरस्यारण्यनयनादि । यथोक्तम्: &amp;ldquo;एतद् वै परमं तपो यत् प्रेतम् अरण्यं नयन्ति&amp;rdquo; इति (बाउ ५।११।१) । तद् अधुना वयोऽवस्थाविशेषेणैव तावत् प्रेतक्रियाम् आह ।
** ऊनद्विवर्षं निखनेन् न कुर्याद् उदकं ततः ।**</description>
    </item>
    
  </channel>
</rss>
